# Gülümseyin, Orhan Pamuk...

*Yıldıray Oğur 24.02.2013*

<div class="yazi"><img align="left" alt="Gülümseyin, Orhan Pamuk..." border="0" src="http://www.taraf.com.tr/fotoraflar/makaleler/gulumseyin-orhan-pamuk_9812_orijinal.jpg" style="border-right-width:10px; border-color:#FFFFFF"/><p>Aslında bugün yazacak hiçbir şeyim yoktu. Ama dün sabah gazetenin tepesine bakınca kararımı değiştirdim. </p>
<p>Beni yazmaya iten günlerdir gazetenin tepesinde süren yazı dizisinin adındaki “CHP” ve “sosyal demokrasi” kelimelerinin oksimoron beraberliği değildi.</p>
<p>Her hafta bir bahane bulup milliyetçi, Türk-İslam sentezci, diktatör ilan ettikleri Kürt sorununu çözmek üzere olan muhafazakâr partinin liderine <b><i>“Milliyetçiliği ayaklarımın altına alıyorum”</i></b> dediği için “yenilikçi” lideri, <b>“Sen kim oluyorsun da milliyetçiliği ayakların altına alıyorsun”</b> diye hesap soran CHP’den hâlâ solculuk dilenen kanaat önderlerinin Atlantik Okyanusu’nun ortasındaki bir offshore bankası bonkörlüğündeki bitmez tükenmez kredileri için söyleyeceklerimin bu uzun cümleyle sonuna gelmiş bulunmaktayım.</p>
<p>Sırf içki içiyorlar ve eşlerinin başı açık diye CHP’yi, Kemalistleri kendilerine daha yakın bulanlara, yaşam tarzı ideolojilerini, demokratlığa tercih edenlere gökten inen son kitabın <b><i>Nutuk</i></b> olduğuna inanan tiyatro duayenlerinin paralel evreninde bir ömür mutluluklar dilerim. </p>
<p>Dün İmralı’ya kalkan ikinci koster üzerinden Kürt meselesi yazmak da artık hiç içimden gelmiyor. Aylar önce somut işaretler üzerinden gördüğüm çözüm ışığı için epey hakarete uğradığım bu gazetenin sayfaları ve köşeleri hâlihazırda ışıldağa dönmüş durumda zaten. Barışa Karayılan’dan bile temkinli bakmaya devam edenlere ise artık o meşhur demokratlara indirim yapan gözlükçüyü değil, Kandil’in temiz havasını tavsiye edebiliriz ancak. </p>
<p>Beni bugün mürekkebimin epey kurumuşken yazı yazmaya ikan eden dünkü gazetenin tepesindeki duyuruydu:<br/><br/><b>“Orhan Pamuk yarın <i>Taraf</i>’ta.” </b></p>
<p>Bu yazıyı sadece Orhan Pamuk’la aynı gazetede yazmış olma fırsatını kaçırmamak için yazdım.
                                    	<br/><br/>
<a class="lnk2" href="/web/20130514105553/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/yildiray-ogur/makale-gulumseyin-orhan-pamuk.htm), [web.archive.org (arşiv bağlantısı)](http://web.archive.org/web/20130514105553/http://www.taraf.com.tr/yildiray-ogur/makale-gulumseyin-orhan-pamuk.htm)
