# Ergenekon’un İngiliz avukatı

*Yıldıray Oğur 03.12.2009*

<div class="taraf_structure_2col_1zq">
<div class="margen_n">



 <p><font size="4"><strong>ÖNYARGI İLE CEHALET ARASINDA JENKINS’İN RAPORU<br/><br/>1- Darbeleri fantezi, Ergenekon’u komplo teorisi yapan rapor</strong></font> <br/><br/>"İddia edildiği gibi davanın Türkiye’de çoğulcu demokrasinin yerleşmesi yönünde büyük bir adım değil, otoriter tek parti yönetimi doğrultusunda atılmış büyük bir adım haline dönüşmesinden endişe ediliyor.”<br/><br/>Ergenekon karşıtlarının son umudu haline gelen Britanyalı gazeteci Gareth Jenkins imzalı <em>Gerçek ile Fantezi Arasında: Türkiye’nin Ergenekon Soruşturması</em> raporunun giriş bölümü Türkiye’deki siyasi tartışmada bir kesimin mottosu haline gelen bu epey tanıdık iddiayla bitiyor.<br/><br/>Zannedildiğinin aksine, 83 sayfalık raporun sadece 22 sayfası, biri 2455, diğeri 1909 sayfa olan Ergenekon’un ilk iki iddianamesiyle ilgili. Yine de rapor, Ergenekon iddianamelerini okumama konusunda büyük bir direnç gösteren Türk kanaat önderleri ve gazetecilerin “okunmuşu var” ihtiyacına çare olmuş gibi.<br/><br/>Herhalde Türkiye’de AKP karşıtı herhangi bir politika editörü tarafından iddianameler okunmadan, birkaç günlük bir Google taramasıyla rahatlıkla yazılabilecek, Ergenekon ile ilgili söylenmemiş hiçbir şeyi söylemeyen raporun yazarı da Türkiye’deki bu ilgiden dolayı şaşkındır.<br/><br/>Çünkü sıradan bir Türk okuyucusuna “yeni başlayanlar için Ergenekon” kıvamında gelecek raporun esas hedef kitlesi her şeyin Türkçe cereyan ettiği Ergenekon Davası konusunda ilk elden bilgi sahibi olamayan dünya kamuoyu. Rapor Ergenekon konusunda Türkçe bilmeyen dünya için ilk elden değerlendirme içeren ilk kaynak olma vasfına sahip. Dünyanın Ergenekon’u ilk olarak bu rapordan öğrenmesi ise epey büyük bir şanssızlık.<br/><br/><br/><font size="3"><strong>Tarafsızlık miti</strong></font><br/><br/>Raporun hem içeride hem de dışarıda bu kadar ilgi görmesinin altında Türkiye’yi taraftarları ve karşıtları olarak ikiye bölen Ergenekon Davası hakkında ‘tarafsız’ kalacağı düşünülen bir İngiliz gazetecinin elinden çıkmış olmasının yattığı muhakkak.<br/><br/>Ama raporu okuyanların şaşkınlıkla karşı karşıya kaldığı gerçek şu ki bu İngiliz gazeteci 20 yıl yaşadığı Türkiye’de çoktan “tarafını” seçmiş.<br/><br/>Rapordaki maddi hatalar, üzerinden atlananlar, görmezden gelinenlere daha sonra gelmek üzere ilk olarak üzerinde durulması gereken de herhalde raporun tümüne sirayet etmiş bu tarafgir politik dil.<br/><br/>Jenkins, 1989’dan beri İstanbul’da yaşayan, İngiliz <em>The Sunday Times</em>’tan, Mısır’ın <em>El Ahram</em> gazetesine kadar çalışmış, istihbarat, asker-sivil ilişkileri, terör konularında raporlar ve kitaplar yazmış bir gazeteci-yazar.<br/><br/><em>Political Islam in Turkey : Running West, Heading East</em> ve <em>Context and Circumstance: Turkish Military and Politics</em> adlı yayımlanmış iki kitabında yazdıkları ve başka makalelerinden anlaşılacağı üzere Jenkins, Türkiye’deki askerî vesayet rejiminden çok Türkiye’nin batıdan kopup bir İslam devletine doğru gitmesinden yana dertli bir batılı. <br/><br/><br/><font size="3"><strong>“Kemalist Batılılar”<br/></strong></font><br/>Ama rapor, Jenkins’in kendi inisîyatifiyle hazırladığı bir gazetecilik ürünü değil, sipariş üzerine yapılmış bir çalışma. Siparişi veren Washington-Stockholm’de ofisleri bulunan The Central Asia-Caucasus Institute ve Silk Road Studies Program’larının bir araya gelmesiyle oluşan A joint Transatlantic Research and Policy Center adlı bir düşünce kuruluşu.<br/><br/>İsveç’te yaptığı bir toplantıya katılan Şahin Alpay’ın “Batılı Kemalist” olarak tanımladığı merkezin 2006 yılından beri Türkiye üzerinde çalışan bir birimi var. Jenkins’e hazırlatılan Ergenekon raporu o birimin son çalışması. Türkiye ile ilgili önceki çalışmaların başlıklarına bakmak ise merkezin Türkiye ile ilgili derdini anlamak için yeterli:<br/><br/><em>Retorik ve Gerçek: AKP’nin Liberal Vizyonu, AKP Yarı- Otoriterliğin Daha Ürkütücü bir Versiyonuna mı Giriyor, Türkiye Batıdan Uzaklaşıyor, Türkiye’nin Laik ve Üniter Geleceği, Türkiye Seçimleri: Demokratik İslamcılar mı?, Kemalizmin Yeni bir Formu Daha İyi bir Dost Olabilir.</em><br/><br/>Merkezden çıkan yayınlar arasında adı Türkiye’de darbe vakti tahminleriyle gündeme gelen Zeyno Baran’ın Amerikan Senatosu’nda yaptığı “Türkiye’deki Generalleri Yanlış Okumayın” başlıklı konuşması da var.<br/><br/>Merkez daha önce de Türkiye ile ilgili Gareth Jenkins’e raporlar hazırlatmış. Jenkins “Türkiye ve AB” konulu raporunda özetle “AKP’nin AB için hiçbir şey yapmadığını, İslamcı bir ajandası olduğunu, batıdan koptuğunu” anlatıyor. Diğer raporun ise adı yeterli: <em>Üçüncü Ergekenon İddianamesi Türkiye’deki Hukuk Sistemi Hakkındaki Endişeleri Güçlendiriyor.</em><br/><br/><br/><font size="3"><strong>“Sevr AB’nin Son Çığlığı”<br/></strong></font><br/>Merkezin İsveç’teki Türkiye çalışmalarının başında Halil Magnus Karaveli adlı bir Türk uzman bulunuyor. Karaveli, Atatürkçü gazeteci yazar Orhan Karaveli’nin İsveç’te yaşayan oğlu. Merkezin Jenkins Raporu’nun da aralarında olduğu Türkiye ile ilgili çalışmalarının arkasında olan Karaveli’nin adını <em>Cumhuriyet</em> gazetesinin ikinci sayfasına yazdığı yazılardan hatırlayanlar olabilir. Hatırlamayanlar için o yazılardan birkaçının başlığını vermek yine tek başına yeterince açıklayıcı olacak: <em>İkinci Sevr AB’nin Son Çığlığı, Batı Atatürk’ü Niye Sevmez, Liberalizm Gerçek Dinazorluk.<br/></em><br/>İsveç’te bir gazetenin başyazarlığı yapan Karaveli’nin Orhan Pamuk konusundaki çizgisi de Kemal Kerinçsiz’den bir adım ileride değil.<br/><br/><em><br/><font size="3"><strong>Jerusalem Post</strong></font></em><font size="3"><strong> ekibinden <br/></strong></font><br/>Jenkins’in Ergenekon raporuna giriş yazan merkezin araştırmalar direktörü Svante E. Cornell’ın adını ise son zamanlarda AKP karşıtı neo-con çevrelerin sıklıkla boy gösterdiği İsrail’de yayımlanan sağcı <em>The Jerusalem Post</em> sayfalarında görmek mümkün. Cornell’ın <em>Jerusalem Post</em>’da çıkan son yazılarından birinin başlığı: <em>Türkiye Batı’dan Kopuyor mu?</em><br/><br/>Raporun arkasındaki tüm siyasi bagaja rağmen yine de dürüst ve teknik bir araştırmayla ortaya tarafsız bir çalışma çıkması mümkün olabilirdi. Ama Jenkins siparişi aldığı merkezin siyasi dili içinden konuşmayı tercih etmiş. <br/><br/><br/><font size="3"><strong>Ordu karşıtları ‘zavallı’ orduya karşı</strong></font><br/><br/>Jenkins’in Türkiye’sinde AKP yanlısı medya var (<em>Taraf</em> da bunlar arasındaki en iddialı ordu karşıtlarından biri olarak geçiyor), Kürtler, AKP’liler ve bir grup solcudan oluşan ordu-karşıtı çevreler var ama AKP karşıtı medya ve ordu yanlısı çevreler yok.<br/><br/>Rapordaki Türkiye sanki beş askerî darbe olmamış, askerî vesayetin hükümetlerin ensesinde olmadığı bir ülke. Ergenekon davasının soruşturduğu ana konulardan biri olan 2003-2004’teki darbe planları raporda hemen hemen “generallerin gençlik hatası kıvamında” işlenmiş. Bir türlü ne olduğu söylenmeyen 27 Nisan muhtırası ise Büyükanıt’ın günün sonunda AKP’ye yarayan çocukça davranışı.<br/><br/>Ergenekon ise ordunun bu kadar güçsüz ve beceriksiz olduğu Türkiye’de 22 Temmuz seçimlerinden sonra kendilerine olan güvenleri yerine gelen AKP’li, İslamcı, solcu köşe yazarı ve televizyon yorumcularının karşı taarruzu.<br/><br/>Rapora göre Ergenekon’un arkasında “Devleti ele geçirip bir İslam devleti kurmak isteyen” Gülenciler ve onların komplocu zihniyetleriyle “İslamcı ofisboyluktan, hahamlığa” uzanan garip hikâyesine uzun uzun yer verilen ve soruşturmanın başlangıç noktası gibi gösterilen Tuncay Güney’in ifadeleri var. Tabii bir de “Hizbullah’ı bile derin devlet bağlantılı sanan” İslamcı ve Kürt milliyetçilerinin komplo teorilerine yatkın zihniyetleri.<br/><br/>Bütün bunların üzerine samimiyetinden kuşku duyulmayacak bilgisizlikler de eklendiğinde Ergenekon’un bir fanteziden ibaret olduğunu düşünmek için Türkiye’de yaşayan bir İngiliz olmaya gerek kalmıyor.<br/><br/>Sadece şu cümle bile rapora hâkim olan bakış açısının anlaşılması için yeterli: <br/>“Ergenekon soruşturması Türk ordusunun karşıtlarının yargı üzerindeki etkilerini kullanarak orduyu itibarsızlaştırmaya dönük ilk çabası değil.”<br/><br/>Bu cümlenin ardından anlatılmaya başlayan ordunun yargı eliyle itibarsızlaştırıldığı ilk olay ise Şemdinli Davası. <br/><br/><strong>(1 Aralık 2009)</strong><br/><br/><br/><br/><font size="4"><strong>2- Savcıların iddialarıyla sanıkların ifadeleri ve deliller karışınca...</strong></font> <br/><br/>Gareth Jenkins’in “Gerçek ve Fantezi Arasında: Türkiye’nin Ergenekon Soruşturması” adlı 83 sayfalık raporunda tamamı Ergenekon karşıtı örneklerden seçilen eleştiriler ikiye ayrılabilir: Samimi tutarsızlıklar ve maddi hatalar içerenler. Ve pek de iyi niyetli görünmeyen çarpıtmalar, el çabuklukları.<br/><br/>Kimse Ergenekon iddianamelerinin dikensiz gül bahçesi olduğunu iddia etmiyor. Binlerce sayfa içinde mesnetsiz pek çok iddia ve yüzlerce şüpheli arasında mağdur edilmiş pek çok kişi olduğu açık. Ama Türkiye şartlarında ve Türkiye adliye kültürü içinde yürütülmeye çalışılan böylesine bir soruşturmanın sorunlu alanlarına yoğunlaşıp büyük iddiaların karambole getirilmesi pek iyi niyetli bir değerlendirme biçimi değil.<br/><br/><br/><font size="3"><strong>“Ergenekon yöneticisini Ergenekon öldürtecekti”<br/></strong></font><br/>Jenkins’in raporundan Türk medyasına yansıyan iddialardan en ünlüsü şu: Birinci Ergenekon İddianamesi’nde adı Ergenekon tarafından öldürülecekler arasında gösterilen Şener Eruygur, Tuncay Özkan ikinci iddianamede Ergenekon yöneticisi çıkıyor. Böyle şey olur mu!<br/><br/>Birinci Ergenekon İddianamesi’nde savcıların Ergenekon’un Şener Eruygur, Tuncay Özkan gibi isimlere suikast düzenleyeceğine dair bir iddiası ve suçlaması yok. Bu iddia, iddianameye Osman Yıldırım’ın ifadesinde, Yıldırım hapisteyken dışarıdaki bir arkadaşına gönderdiği mektupta geçen bir cümle içinde girmiş. Bunun dışında savcılar tarafından bu iddiayla ilgili herhangi bir yorum, suçlama yapılmamış. Yıldırım bile Eruygur ve Özkan dışında Orhan Pamuk, Lagendijk gibi isimlerin de aralarında yer aldığı isimlere suikast yapılacağını iddia ettiği mektubu savcıların dikkatini çekebilmek için yazdığını söylüyor. Anlaşılan Jenkins’in kafasını, savcıların kendi iddialarıyla, iddianameye boca ettikleri delil dosyalarının birbirine girdiği Türk iddianame yazma stili karıştırmış.<br/><br/><font size="3"><strong>8.5 sayfalık cümle</strong></font><br/><br/>Jenkins’in Türk usulü iddianameleri yanlış yorumladığı bir başka örnek de çıktığı TV’lerde iddianamenin kötü yazılışına örnek olarak tekrarladığı Kemal Alemdaroğlu’nun 8.5 sayfa boyunca süren cümlesi. Aslında Jenkins’in tek bir cümle sandığı, Alemdaroğlu’nun Ergenekon ile ilgili 32 farklı kişiyle yaptığı görüşmelerin “dediği” şeklinde alt alta yazılmasından ibaret. Bu da Türk iddianamelerin de sıklıkla karşılaşılan bir durumdur.<br/><br/>Jenkins’in savcıların iddiaları ve tam metni konan delil dosyalarındaki ifadeleri birbirine karıştırıp iddianamedeki absürdlükleri teşhir ettiği başka örnekler de var.<br/><br/>Örneğin raporun 58. sayfasında savcıların Ergenekon yapılanmasını “Masonik Bilderberg, Alman Nazileri, İngiliz istihbarat servisi ve batıdaki bazı NGOlar gibi” örgütlendiğini söylediğini iddia ederek savcıların ‘komplocu dünyasını’ batılılara gösterdiğini sandığı alıntı, savcıların iddianameye koydukları Lobi adlı Ergenekon’a ait olduğu iddia edilen belgede geçiyor. <br/><br/>Savcıların Ergenekon’un 1999’dan sonra strateji değiştirip ÇYDD, ADD gibi sivil toplum örgütlerini kontrol ettiğini söylediğini iddia ettiği alıntı ise yine savcılara ait değil, Ergenekon belgelerinden biri olan Devletin Yeniden Yapılanması belgesinden...<br/><br/>Raporda sanıldığının aksine “Ergenekon’un kimyasal silah üretip satarak para kazanmayı düşündüğü” iddiası da savcılardan değil, deliller arasında tam metin yer alan Lobi belgesinden.<br/><br/><br/><font size="3"><strong>Cheney ile görüşüldü mü<br/></strong></font><br/>Rapor batı kamuoyuna dönük yazıldığı için iddianameden ‘garabet örnekleri’ de ona göre seçilmiş. Raporda en ‘absürd’ iddialarından biri olarak Ergenekon’un Dick Cheney ile yaptığı görüşme gösteriliyor. Ama bu iddianın somut bir kaynağı var: İlhan Selçuk ve Cumhuriyet’in Yazı İşleri Müdürü İbrahim Yıldız arasındaki telefon konuşması. Konuşmada “Cumhuriyetin Washington temsilcisi Elçin Poyrazlar’ın Dick Cheney’nin bir ve iki numaralı danışmanlarıyla görüşüp, AKP’ye alternatif senaryoları konuştukları” söyleniyor. <br/><br/><br/><font size="3"><strong>Dink cinayeti hiç girmedi ki</strong></font> <br/><br/>Raporda söylendiği gibi “Rahip Santoro, Hrant Dink cinayetleri ve Malatya Zirve katliamının Ergenekon’un işi” olduğuna dair somut bir iddia şu ana kadar iddianamelere (ilk ikisinde hatta Jenkins’in okumadığı üçüncüsünde bile) girmedi. Dolayısıyla elde herhangi bir somut delil de yok.<br/><br/><br/><font size="3"><strong>Cumhuriyet bombası Emek’ten</strong></font><br/><br/>Jenkins’in raporunda üzerinde durduğu konulardan biri de Ümraniye’de bulunan bombalar ile Cumhuriyet Gazetesi’ne atılan bombalar arasındaki benzerlikler mevzusu. Bu konuda rivayetler muhtelif. Bombaların aynı seriden çıktığı yolundaki kesin haberlerin daha sonra doğru çıkmadığını söylerken Jenkins haklı. Bir bilgi kirliliği olduğu açık. Bunu haklı bir şekilde raporuna koyan Jenkins’in emekli subay Fikret Emek’in Eskişehir’deki evinde çıkan bombalarla Cumhuriyet’e atılan bir bomba arasında benzerlik olduğuna dair Cumhuriyet Gazetesi’nde bile haber olan iddiaları görmemesi ise büyük bir eksiklik.<br/><br/><br/><font size="3"><strong>Peki Cumhuriyet’i bardan çıkanlar mı bombaladı?</strong></font><br/><br/>Cumhuriyet’in başyazarı İlhan Selçuk’un adının 2006 yılının Mayıs ayında Cumhuriyet Gazetesi’nin bombalaması olaylarında geçmesi sahiden de inanılması zor bir iddia. Bunu da raporuna haklı olarak koyan Jenkins’in, Cumhuriyet Gazetesi’nin bir haftada üç kez bombalanması (ilk iki bomba medyada yeterince yer bulmadığı için olabilir mi), bombayı atanlardan bir kısmının barlardan para karşılığı tutulması ve bu olaydan birkaç gün sonra da aynı kişilerin Ankara’da Danıştay’ı basması gibi inanılması zor bir hikayeyi de raporuna eksiksiz koyması gerekmez miydi?<br/><br/><br/><font size="3"><strong>Danıştay’ın kararı da o değil</strong></font><br/><br/>Bu arada Jenkins, okuduğu iddianamelerin üzerine kurulduğu cinayetin esas sebebini de yanlış biliyor; Alparslan Arslan’ın Danıştay’ı üniversitelerde türban yasağını destekleyen kararları nedeniyle bastığını zannediyor. Cinayete gerekçe yapılan söz konusu Danıştay kararı okuldan çıktıktan sonra başörtüsü takan bir anaokul öğretmeninin öğrencileri kötü etkilediğiyle ilgili bir karardı. Jenkins’ın yanılmasına şaşmamak gerek. Cinayeti işleyen Alparslan Arslan bile mahkemede “Anaokul öğretmeni başörtülü okula almadılar” diye cinayeti işlediğini iddia etmişti.<br/><br/>Arslan’a hâlâ İslâmcı-milliyetçi diyen Jenkins, Ergenekon’daki iddiaları çürüten karşıt tüm haberleri derlemesine rağmen Danıştay Davası’nın Yargıtay kararıyla Ergenekon Davası ile birleştirilmesinden ise (raporun zamanlamasına uymasına rağmen) hiç bahsetmemiş.<br/><br/><br/><font size="3"><strong>Tanıdık bir yorum: Silahlar boru</strong></font><br/><br/>Raporda torraktan fışkıran silahlar “Türkiye’de silah sahibi olmak kolay. Zaten Güneydoğu’daki savaş nedeniyle silahlar karaborsada” diye açıklanıyor. Ama hem Fikret Emek hem de Mustafa Dönmez’in, evlerinde çıkan silahlar nedeniyle bizzat Genelkurmay Askeri Savcılığı tarafından yargılandığından bahsedilmiyor. Nisan ayında çıkan Poyrazköy cephaneliği için ise hemen hemen Genelkurmay Başkanı gibi konuşuyor Jenkins “Boru bunlar.”<br/><br/><br/><font size="3"><strong>‘Hahamın’ başının altından...</strong></font><br/><br/>Raporda en geniş yerlerden biri “İslamcı ofisboyluktan sürgündeki hahamlığa” başlığı altında Tuncay Güney’e ayrılmış. Her ne kadar Güney’in kendinden çıkan belgeleri yazmış olamayacağı söylense de Ergenekon soruşturmasının Tuncay Güney’in iddialarıyla başladığı tezi tekrarlanıyor. Delilin az olduğu ilk iddianamede ifadelerine pek çok referans yapılan Güney’in tanıklığına soruşturma derinleştikçe ihtiyaç kalmadığı ve arkadan gelen iddianamelerde kendisinden hemen hemen hiç bahsedilmediği atlanarak.<br/><br/>Patrikhane karşıtı Ergenekon sanığı Noel Baba Vakfı Başkanı’nın, Aziz Nikolos için mücadele veren bir gönül insanı olarak anlatıldığı raporda, Turhan Çömez Başbakan’ın otoriter politikalarına kızıp AKP’den istifa eden bir muhalif, Ferda Paksüt de eşi AKP kapatma davasına bakarken CH’ye içeriden bilgi sızdıran biri değil alelade bir ev kadını, Başbakan’a suikasttan tutuklanan Atabeyler Çetesi amatör bir grup, Süleymancılar Nakşi, Ergenekon’un avukatı olduğunu söyleyen Baykal’dan bir bahis açılmamakla birlikte Başbakan “Ergenekon’un savcısı”. Bu dünyada “Taraf da kararlı bir ordu düşmanı” olmuş çok mu?<br/><br/><br/><font size="3"><strong>Şemdinli: Hükümetin Büyükanıt’a komplosu<br/></strong></font><br/>Raporun bu pek de iyi olmayan niyetinin “Ergenekon soruşturması Türk ordusunun karşıtlarının yargı üzerindeki etkilerini kullanarak orduyu itibarsızlaştırmaya dönük ilk çabası değil” gibi ağır bir politik girişle kendine ele verdiği en çarpıcı örnek Şemdinli Davası ilgili söylenenler.<br/><br/>Jenkins’e göre Şemdinli soruşturması aslında “AKP’nin Özkök’ün yerine Genelkurmay Başkanı olmasını istemediği Yaşar Büyükanıt’ı yıpratma operasyonu.” Rapora göre Büyükanıt’ın Yahudi kökenleriyle ilgili iddiaları dolaşıma sokanlar da “Şemdinli’de başarısız olan AKP taraftarı çevreler.”<br/><br/>Türkiye’de en radikal ulusalcı çevrelerin bile böylesine iddiaları ortalık yerlerde dile getirmedikleri düşünülürse Jenkins, bütün rapor boyunca şikayetçi olduğu komplo teorilerine teslim olmuş gözüküyor.<br/><br/>Şemdinli olayına karışan askerler Özel Harp Dairesi’nde olmadığı için de bu olaya derin devlet işi diyemeyeceğimizin söylendiği kısım ise Jenkins’in kafasındaki steril derin devlet tarifini ortaya çıkarıyor. JİTEM, itirafçılar Jenkins’in derin devleti içine girmiyor. <br/><br/>Dönemin Kara Kuvvetleri Komutanı Yaşar Büyükanıt için de soruşturma isteyen Şemdinli Savcısı Sarıkaya’nın Genelkurmay’ın yayınladığı bildiri sonrası Hakimler ve Savcılar Yüksek Kurulu tarafından meslekten atıldığını ustalıkla saklayan Jenkins, Şemdinli İddianamesi’nin zaten baştan sakat olduğunu açıklamaya çalışırken ise daha vahim hatalar yapıyor. <br/><br/>Jenkins’e göre, savcı, iddianamesini Büyükanıt’ın “Tanırım, iyi çocuktur” açıklamasını bile üç kez farklı şekilde kullanacak kadar özensiz hazırlamış. Halbuki Jenkins’in verdiği üç kullanımdan ilki savcının ilk elden yazdığı sözler iken, diğer ikisi iddianameye giren iki ihbar mektubundan yapılan alıntıdan ibaret. İddianamede bu iki ihbar mektubu italik ve büyük başlıklarla verilmişken Türkçesi gayet sarih olan Jenkins’ın bunu savcının özensizliğine örnek göstermesi oldukça manidar.<br/><br/>Jenkins’in raporunda iddianameleri yanlış yorumladığına tek örnek de maalesef bu değil.<br/><br/><br/><font size="3"><strong>Şener Eruygur; bir yanlış yapmış işte...</strong></font><br/><br/>Raporun ikinci iddianameyle ilgili eleştirileri ise sahiden çok şaşırtıcı. Darbe iddialarına yoğunlaşan ikinci iddianamede yer alan Şener Eruygur’un Jandarma Komutanlığı sırasında hazırlattığı belgeler, Başbakanın da aralarında olduğu isimlerle ilgili fişlemeler, andıçlar, siyasi temaslar, toplantılar “Eruygur’un Ergenekon ile ilgili olmayan yanlışları” olarak geçiştirilmiş. Eruygur tarafından kurulan ve amacını “Kurum kimliği altında yapılması mahzurlu olan ve fakat yapılması gereken eylem ve faaliyetleri organize etmek, toplumsal refleksi harekete geçirmek” olarak tanımlayan Cumhuriyet Çalışma Grubu ise mektup kampanyaları düzenleyen, Atatürk posterleri bastıran, konferanslar düzenleyen bir tür emekli subaylar derneği gibi anlatılmış. Türkiye’de fişlenmedik kurum ve kişi bırakmayan, rektörler ve STK’ları yönlendiren bu grubun bir benzeri İngiltere’de ortaya çıksa herhalde Ergenekon’dan daha büyük bir cadı avı başlatılırdı. <br/><br/>Eyvah aynı soru: Peki kim sızdırdı<br/>Rapor darbe günlüklerini de pek ciddiye almıyor. 2003-2004 yılındaki darbe planlarını <br/>ortaya çıkaran Darbe Günlükleri ile ilgili Jenkins’in derdi ise çok tanıdık: Peki bunları Nokta Dergisi’ne kim sızdırdı. Türkiye’de fazla kaldığı anlaşılan Jenkins’ın bir boşluğa söylettiği iddia ise şu: Orduyu yıpratmak için İslamcılar çalıp Nokta Dergisi’ne sızdırdı. Zaten Jenkins’e göre ikinci ve üçüncü iddianamelerin üzerine oturduğu günlüklerin de Ergenekon ile hiçbir ilgisi yok. Tıpkı Balbay günlüklerinin olmadığı gibi.<br/><br/><strong>(2 Aralık 2009)<br/></strong><br/><br/><br/><font size="4"><strong>3- Biz kısaca Ergenekon diyoruz</strong></font><br/><br/>Yeni başlayanlar için hatırlatalım “Rövanş ve panik arasında: AKP kapatma davasının etkisi” diye bir başlık altında AKP kapatma davası sonrası Ergenekon dalgalarının AKP muhaliflerini (Bu muhalifler arasında muvazzaf subaylar, denizci SAS komandoları da var) hedef aldığını, Deniz Feneri yolsuzluğu haberleri nedeniyle Doğan Grubu’nun yöneticisi Tijen Mergen’in Ergenekon soruşturmasına dahil edildiğini söyleyen bir rapordan bahsediyoruz.<br/><br/>Savcıların AKP’nin hazır kıta intikam ve rövanş timi olduğunu kabul ettikten sonra Ergenekon gerçek mi fantezi mi diye merak etmeye de gerek kalmıyor.<br/><br/>Zaten raporun sonuç bölümünde “Delillerle ilgilenmeyen Ergenekon’un avukatlığını yapan AKP yanlısı medya” (yani biz) ve AKP’lilerin esas amacı da “Doğru ya da yanlış bu soruşturmayla ordunun siyaset üzerindeki etkisini aşındırmak” olarak özetlenmiş.<br/><br/>Maalesef dil bu kadar ‘tarafgir’ olunca raporun satır arasında kalan şu iddiasını tartışmak mümkün olmuyor:<br/><br/>Aslında Türkiye’de derin devlet diye bir şey var. Ama savcılar Ergenekon diye aslında olmayan bir örgütün varlığını ispat etmek uğruna bu derin devleti soruşturma fırsatını kaçırıyor. Ergenekon örgütü ispatlanmadıkça da soruşturma genişliyor, işler karışıyor.<br/><br/><br/><font size="3"><strong>Derin Devlet’ten Ergenekon çıkmıyor</strong></font><br/><br/>Raporun en özenle yazılmış kısmı Türkiye’de derin devletin tarihinin anlatıldığı bölüm. <br/><br/>Her ne kadar Jenkins İtalya’daki Gladio Soruşturması ile mafyaya yönelik ‘Temiz Eller Soruşturması’nı birbirine karıştırsa ve Avrupa’da kendi Gladio’sunu resmen tasfiye etmeyen ülkelerden birinin Türkiye olduğunu hatırlatmasa da derin devlet tartışmalarını, 1952’de Türkiye’nin NATO’ya girmesinin ardından Genelkurmay bünyesinde kurulan Seferberlik Tetkik Kurulu ile (Özel Harp Dairesi’ni) başlatması önemli.<br/><br/>Bundan daha önemlisi de Türk derin devletinin sadece NATO çıkarlarına hizmet etmediğini İttihatçılık, Karakol Cemiyeti gibi kendi özgün derin devlet geleneğinin bu yapıyla iç içe girdiğini, Özel Harp Dairesi için çalışanların da kendilerini bir tür komploculuğun içinde değil itibarlı bir vatansever geleneğinin içinde hissettiklerini söylemesi. Tüm bunlar Türkiye’ye yabancı bir göz için epey aydınlatıcı.<br/><br/>Ama raporda Kıbrıs’taki Türk Mukavemet Teşkilatı’nı örgütleyen, Ecevit’in karşısına çıkıp para isteyen, 80 öncesi şiddet olaylarında rol oynayan, PKK’ya karşı rutin dışına çıkan ve Susurluk’ta ortaya çıkan derin devlete, laikliği korumaya yoğunlaştığı 90’larda bir şeyler oluyor.<br/><br/>Gerektiğinde şiddete başvuran, arkasında 100 yıllık bir İttihatçı gelenek olan derin devlet ya da Özel Harp Dairesi’nin yerine masa başında fişleme, manipülasyon, bürokratik ve politik araçlarla baskı yaratmak dışında laiklik karşıtı güçlerle mücadelede artık şiddet kullanmayan bir derin devlet geliyor. Böylece raporda derin devletin ucu Ergenekon’a ulaştırılmıyor. <br/><br/><br/><font size="3"><strong>90’ların üstünden atlayıp</strong></font><br/><br/>Bu yüzden de 90’larda Özel Harp’in yükselen laiklik duyarlığıyla birlikte Uğur Mumcu, Bahriye Üçok, Muammer Aksoy, Ahmet Taner Kışlalı, Necip Hablemitoğlu gibi laik isimlere suikastlar yapıldığından, 28 Şubat postmodern darbe sürecinden, 90’lar ve 2000’ler boyunca askerlerin siyasete müdahalelerinden, MGK’dan, AB sürecine kadar devletin gizli anayasası olarak kalan kırmızı kitapçıktan, andıçlardan raporda bahsedilmiyor.<br/><br/>Özel Harp Dairesi’nin kötü şöhretinden kurtulmak için ad değiştirdiği var ama yeni adın Bilgi Destek Dairesi olduğu, 12 haziranda Taraf’ın duyurduğu İrticayla Mücadele Eylem Planı’nın da bu ekip <br/>tarafından hazırlandığı bilgisi yok (Rapor ağustos 2009 tarihli).<br/>Böylece tarihten ve Türkiye gerçekliklerinden koparılıp bağlamsız kalan Ergenekon operasyonu AKP’nin muhaliflerini sindirmek için uydurduğu bir fanteziye dönüşüyor.<br/><br/><br/><font size="3"><strong>Salkım gibi örgütlenme</strong></font><br/><br/>Raporda Ergenekon diye bir örgütün varlığına ilişkin yeterince delil ve birbirine hiç benzemeyen, hatta birbirini tanımayan isimler arasında organizasyonel bir bağ bulunamamasına yönelik eleştirinin cevabı da aslında Jenkins raporunda gizli.<br/><br/>Raporda Özel Harp Dairesi’nin 70’lerdeki çatışmalarda oynadığı rol anlatırken şöyle deniyor: Merkezi olmayan, tek bir merkezden yönetilmeyen, küçük ve otonom gruplar biçiminde örgütlenme biçimi daha sonraki on yıllardaki derin devlet örgütlenmeleri hakkında da <br/>bir fikir veriyor.<br/><br/>Ergenekon soruşturmasında savcıların izini sürdükleri de galiba Jenkins’in de tesbit ettiği bu salkım biçimindeki örgütlenme modeli.<br/><br/>Jenkins’in soruşturmanın tümevarımcı bir metot izlemesi, kişilerden delillere ulaşılması, iddianamelerin uzun ve karışıklığına yönelik eleştirilerini de bu nokta açıklıyor. <br/><br/><br/><font size="3"><strong>Kara Kuvvetleri Komutanı’nın hatırası<br/></strong></font><br/>Ortada savcıların da soruşturma sırasında keşfettikleri bir yapı var. Danıştay Saldırısı ile savcıların küçük bir kısmını gördükleri resim her iddianame ile biraz daha tamamlanıyor. <br/>Aynı soruşturmayla ilgili birden çok ve bu denli uzun iddianameler olmasının nedeni de bu.<br/>Soruşturma sırasında bunun hukuki sorunlar yarattığı çok açık. Ama bu sorunları geniş bir şekilde işleyen Jenkins raporunda hiç görünmeyen, Türkiye’de üst düzey askerlere yönelik bir soruşturmanın ucu nereye giderse oraya gitsin rahatlığında yapılamıyor olması. Özellikle de soruşturmanın ucunun muvazzaf üst düzey askerî subaylara ulaşması durumunda. (Bkz. Dursun Çiçek örneği) Tam da bu zorluk iddianamelerdeki kimi iddiaların (emekli generaller mi darbe yapacaktı gibi) havada kalmasına neden oluyor.<br/><br/>Raporunda 1999 yılında görüştüğü eski bir Kara Kuvvetleri Komutanı’nın kendisine yanında çalışan bir askerin Özel Harp elemanı olduğu öğrendiğini, kendisini takip ettirip bunu tespit ettirdiğini ama o askerin her seferinde bunu yalanladığını anlatan Jenkins’in de bu durumun farkında olmaması mümkün değil. <br/><br/><br/><font size="3"><strong>Ergenekon’dan kasıt...</strong></font><br/><br/>Zaten dikkatle bakanlar artık Ergenekon soruşturmasında aslında soruşturulanın ilk iddianamede bir takım belgelerle ucu yakalanan örgüt olmadığını görebiliyor.<br/><br/>Dördüncü İddianame’nin yolda olduğu soruşturmanın içine şu ana kadar 2003-2004’teki darbe planları, Cumhuriyet Çalışma Grubu gibi ordu içindeki yasadışı örgütlenmeler, Karargâh Evleri, Güneydoğu’da adı faili meçhul cinayetlere karışmış JİTEM mensupları, İrticayla Mücadele Eylem Planı, Deniz Kuvvetleri’ndeki cunta faaliyetlerinin yanı sıra Genelkurmay menşeli siyasi raporlar, fişlemeler, lahikalar ve andıçlar da girdi. Bunların Ergenekon Terör Örgütü’yle ilgisi ise epey muğlak.<br/><br/>Yani aslında Ergenekon adı altında Türkiye ordunun hukuk dışı tüm eylemlerini sorguluyor. Soruşturulanın ordu olduğu şimdilik söylenemediği ya da söylenmek istenmediği için de karşımızdaki hukuk dışı yapılanmaya terör örgütü deniyor. Yani Ergenekon soruşturması aslında Türkiye’de siyasetin üstündeki askerî vesayetin soruşturulması ve devletin tüm organlarının hukuk içine çekilmesi demek. Bunu Jenkins’in anavatanı Britanya’dan 793 yıl sonra (1215’de ilan edilen Magna Carta) yapabiliyor olmamız bu kadar göze batmamalı.<br/><br/> <strong>(3 Aralık 2009)</strong></p>
<br/>
<br/>
<br/>



<br/>


<div id="taraf_not">
</div>

</div>


</div>
