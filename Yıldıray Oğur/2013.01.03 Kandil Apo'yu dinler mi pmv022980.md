# Kandil Apo’yu dinler mi

*Yıldıray Oğur 03.01.2013*

<div class="yazi"><p>Dünya medyası açığa çıkan Öcalan-hükümet müzakerelerine kafasında bin bir tilki dolaşmakta olan Türkiye medyasından daha ilgili. <b><i>AP</i></b>’nin geçtiği haberle dünyanın büyük haber ağlarında müzakerelerin ayrıntıları dönmeye başladı. En haklı sorulardan birini <b><i>Guardian</i></b>’da çıkan analizinde Kosova’dan Afganistan’a pek çok savaşı yerinde izleyen, İtalya’dayken Öcalan’la da görüşen tecrübeli gazetecilerden <b>John Hopper</b> sormuş: <b><i>“Peki, Kandil ateşkes için Apo’yu dinler mi?”</i></b></p>
<p>Bu cevabı aranması gereken önemli bir soru. Ama önce <b>bu kez masada ateşkes değil, silahı bırakma da değil, tetikten elini çekme, silahlı mücadeleye son kararı verme olduğunun altını çizmek gerekir</b>. </p>
<p>Aralarında epey büyük bir fark var. PKK’dan bu kez devletin kendi üzerine düşenleri yaptıktan sonra beklediği silahlı mücadeleden ilkesel olarak vazgeçtiğini açıklayıp, güçlerini sınır dışına çekmesi. Silahlarını teslim etmesi değil, en azından şimdilik. Bu nüanslar bugüne kadar yaşanan bütün süreçleri bitiren <b>“tasfiye mi ediliyoruz”</b> korkusuna karşı kritik önemde.</p>
<p><i><br/>Guardian</i>’ın sorusu önemli. Çünkü 2011’de devlet Öcalan’la anlaşmasına rağmen Kandil Devrimci Halk Savaşı kararı almıştı. </p>
<p>Soruya cevap vermek için önce 13 yıl kadar geriye, bu sorunun neredeyse bütün koşullarıyla replikası olan günlere dönmek açıklayıcı olabilir. </p>
<p>13 yıl önce Öcalan yakalandığında annesinin Türk olduğunu, hizmete hazır olduğunu, ateşkes kararının arkasında durduğunu söylemiş, Kürt milliyetçilerinin teslimiyetle suçladığı mesajlar vermişti. <b>PKK Başkanlık Konseyi</b> bu sözler üzerine yazılı bir açıklama yaptı ve şöyle dedi: <b><i>“Önderliğe ilaç verilmiş, o yüzden böyle konuşuyor.”</i></b></p>
<p>Ama Öcalan durmadı, avukatları aracılığıyla silahlı mücadeleye son kararı verdiğini açıkladı, PKK’ya sınır dışına çekilme çağrısı yaptı. Peki, <b>“Öcalan’ın gazozuna ilaç atmışlar” çizgisindeki Kandil ne yaptı: Silahlı mücadeleye son verdiğini ilan etti, güçlerini sınır dışına çekti, hatta adını da kötü şöhreti yüzünden KADEK diye değiştirdi</b>. Hem de bütün bunları devlet daha Kürt bile diyememişken, ortada hiçbir kazanım yokken, sadece ve sadece hangi koşullarda bu açıklamayı yaptığını bile bilmedikleri Öcalan istediği için yaptı.</p>
<p>Bu tam teslimiyeti PKK-Öcalan ilişkisini tam olarak anlamadan çözmek zor.
                                    	<br/><br/>
<a class="lnk2" href="/web/20130514092204/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/yildiray-ogur/makale-kandil-apo-yu-dinler-mi.htm), [web.archive.org (arşiv bağlantısı)](http://web.archive.org/web/20130514092204/http://www.taraf.com.tr/yildiray-ogur/makale-kandil-apo-yu-dinler-mi.htm)
