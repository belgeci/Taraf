# ‘Oo sen de başımıza dert olacaksın’

*Yıldıray Oğur 20.01.2013*

<div class="yazi"><p><b>“Sonradan başa dert olan evin çocuğu.” Can Dündar</b>’ın ustası için biyografi yazma konusundaki ustalığını konuşturduğu kitabını bitirince <b>Birand</b> için söylenecek en uygun sözün bu olduğunu düşünüyor insan.</p>
<p>Erenköy’de bir konakta doğmuş, İstanbul’un elit sınıfı içinde büyümüş, babasını kaybettikten sonra annesiyle yaşam mücadelesi verdikleri o dökülen konağın her yerinden soğuk alan odalarından birinde kaynar suyla bir bacağı erimiş bu yalnız çocuğun bir kolundan Türkiye’nin en zengin adamı <b>Vehbi Koç</b>, bir kolundan da Türkiye’nin en büyük gazetecisi <b>Abdi İpekçi</b> tutmuştu.</p>
<p>Belki Türk basınında bildiğimiz pek çok isim gibi sokaklardan, büyük davalardan, partilerden, örgüt gazetelerinden gazeteciliğe geçiş yapan bir muhalif değildi. <b>Gazetelerin bir siyasal mücadele aracı, gazeteciliğin de bir siyasal aktivizm faaliyeti olduğu bir ülkede, o sadece işinin iyi yapmak isteyen iyi bir profesyoneldi. Onu tehlikeli yapan da işte tam da buydu.</b> Hiçbir siyasal yarar ve kaygı gütmeden sadece profesyonel duygularla hakikatin peşinden hırsla gitmek. Rejimle, askerle ideolojik ortaklıkları olan muhaliflerin el atamadığı bütün cızz meselelere bu yüzden ilk o böylesine bir profesyonel safiyetle el attı. Hem de tüm bunları sistemin tam merkezinde, beyaz Türkler dünyasında, güçlü adamların neredeyse hepsine bir kol mesafede durup yaptı. </p>
<p>Eşinin babası gazetedeki patronuydu. Nikâh şahitleri Forest Gump vari bir yanlış anlama sonucu dönemin eli kanlı Sıkıyönetim Komutanı Orgeneral <b>Faik Türün</b>’dü. <b>Semiramis Pekkan</b>’la aşk yaşayınca babasına küsen eşi için işini kaybetme noktasına geldiğinde <b>Vehbi Koç</b>’a gidip, herkesin almak için sırada beklediği <b>Anadol</b>lardan birini, daha yüksek bir fiyata elden çıkarmak üzere kendisine satmasını teklif edecek mesafedeydi.</p>
<p>Ama Türkiye’nin ilk büyük askeri skandal haberinin altında <i>Taraf</i>’ın yayına başlamasından 32 yıl önce onun imzası vardı. <b>Kıbrıs çıkarması sırasında Türkiye’nin nasıl battığını bilmediği Kocatepe Zırhlısı’nın Türk jetleri tarafından yanlışlıkla batırıldığını Türkiye ilk ondan öğrendi.
                                    	<br/><br/>
<a class="lnk2" href="/web/20130514105254/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</b></p></div>

Kaynak: [taraf.com.tr](http://www.taraf.com.tr/yildiray-ogur/makale-oo-sen-de-basimiza-dert-olacaksin.htm), [web.archive.org (arşiv bağlantısı)](http://web.archive.org/web/20130514105254/http://www.taraf.com.tr/yildiray-ogur/makale-oo-sen-de-basimiza-dert-olacaksin.htm)
