# Bu bir resmî ilan değildir!

*Yıldıray Oğur 31.05.2009*

<div class="yazi">Dört tarafı Basın Yayın’dan gelen resmî ilanlarla çevrilmiş olan köşemde sivil ve muhalif çizgimi korumaya çalışacağım zor bir yazıyla yine karşınızdayım. <br/><br/>İtiraf ediyorum arka sayfa güzeli olarak başlayan köşe yazarlığı kariyerimde önceleri bu ilan sayfasında yazarken kendimi Adana Pavyonu’na düşmüş gibi hissettim. Depresyona girdim. Panik ataklar oldum. Sevimli görünmek için fotoğrafımı değiştirdim <br/><br/>Ama sonra önce klasiklerden başlayıp “İçimdeki devi”, “Hannibal’i, İskender’i” keşfettim. Sonra da Sinan Çetin’in Ayn Rand kitaplarıyla, Emre Kongar’ın Fransız Devrimi’nden bir saat önce yazılmış birey, özgürlük, aydınlanma kitapları içinden kendime bir sentez yapıp, üstüne bir de Büyükanıt’ın konuşmalarında sık sık başvurduğu İşletme gurusu Drucker’ı okuyunca süperegoma yenik düşmüş egomu düştüğü yerden dirilttim. <br/><br/>“I will survive” çığlıklarım kısa zamanda “Peki ben kimim, hayatın anlamı ne” çığlıklarına dönüştü. Hindistan’dan gelen tüm akımların etkisinde kaldım önce, sonra da Anadolu aydınlanmasının büyük bilgeleriyle tanışıp nefsimi kanaatkârlığın dinginliğiyle örttüm.<b> <br/><br/>Alnımıza ne yazıldıysa o!</b> <br/><br/>Şöyle dedim kendi kendime; “Bu sayfaya başka türlü de düşebilirdin Yıldıray”. Ne icraya düştün, ne boşandın, ne de bir devlet dairesinin bodrum katında yapılacak mezatla en çok para verenin elinde kalacak köşen. Neler var. Şükretmek lazım. Ne yazdıysa alnımıza o. Bunu da bulamayanlar var, sebat etmek lazım. <br/><br/>İşte böyle bir ruh hali içinde yüksünmüyordum, yılmıyordum, ümitliydim. “Karanlığın en koyu olduğu an aydınlığa en yakın olduğu zamandır demişti” İkbal Gürpınar, İclal Aydın, biliyordum. <br/><br/>Sabah kalktığında bugün hangi sayfada yazacağım derdi olmayan Etyen Mahçupyan’a, Murat Belge’ye, Halil Berktay’a, Markar Esayan’a, Yasemin Çongar’a, geniş ve bol fotoğraflı köşesine gözümün kaldığı Alper Görmüş’e, haftada bir koskoca tam sayfası olan Ayşe Hür’e, Neşe Düzel’e, pavyon camından kaçıp, burada olan biteni tüm dünyaya duyurmak için gazete gazete dolaşan Oya Baydar’a nazar etmiyordum, biliyordum ki çalışırsam benim de olurdu.
                                    	<br/><br/>
<a class="lnk2" href="/web/20120525003002/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/yildiray-ogur/makale-bu-bir-resmi-ilan-degildir.htm), [web.archive.org (arşiv bağlantısı)](http://web.archive.org/web/20120525003002/http://www.taraf.com.tr/yildiray-ogur/makale-bu-bir-resmi-ilan-degildir.htm)
