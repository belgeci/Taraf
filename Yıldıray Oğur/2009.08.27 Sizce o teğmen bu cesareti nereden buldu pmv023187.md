# Sizce o teğmen bu cesareti nereden buldu?

*Yıldıray Oğur 27.08.2009*

<div class="yazi">Bir teğmen, emri altındaki bir erin eline pimi çıkarılmış, bırakırsan patlayacak bir bomba tutuşturup onu diğer erlerin içine bıraktığına göre şundan epey bir emin olmalı: Kimse bana hesap sormaz. <br/><br/>Teğmenin ifadesini okuyunca pek tırlatmış biri olmadığı da anlaşılıyor. Dört ölümün üstüne o hâlâ yaptığının “fırsat eğitiminin” bir parçası olduğunu iddia ediyor. Özetle “Asker ölerek ve kendisiyle birlikte üç arkadaşını da öldürerek tedbirsiz davrandı” diyor. <br/><br/>Bu haberi okuyan ve askere gitmiş herkes biliyor ki o ünlü sözde söylendiği gibi “Askerlik mantığın bittiği yerde başlıyor.” Ve yine herkes az çok ayarındaki askerde böyle şeyler olabiliyor. <br/><br/>Peki, genç bir teğmen bu deli cesaretini nereden alıyor? <br/><br/>O dört askerin ailesine bu kadar rahat “oğullarınız kazayla öldü” diye yalan söylenmesinden olabilir mi? <br/><br/>Yoksa Elazığ Valisi’ne “olay tamamen kaza sonucu olmuştur” açıklamasını yaptıran komutanlarına güvenerek mi? <br/><br/>Belki de <i>Taraf</i> ortaya çıkarmazsa bu cinayetin hiçbir zaman ortaya çıkmayacağına olan sonsuz inancınadır. <br/><br/>Ama sadece onlara güvenseydi yine de bu kadarını yapmaya cesaret edemezdi. <br/><br/>Onun güvendiği daha büyük dağlar olmalı. <br/><br/>Mesela o teğmen “Dağlıca ve Aktütün’ün hesabı sorulabildi mi ki bunun hesabı sorulsun” diye düşünmüşse, haksız sayılabilir mi? <br/><br/>Dağlıca ve Aktütün’deki askerî ihmalleri örtbas etmek için asker-medya ittifakının gayretkeşliğinden etkilenmiş, “Er ölse bile bu haberi yazmaya hiçbir gazete cesaret edemez” diye hesap kitap yapmıştır, ne dersiniz? <br/><br/>Hiç olmadı, Ergenekon paşaları gibi tutuklansa bile aniden hastalanıp tahliye edileceğine güvenmiştir.
                                    	<br/><br/>
<a class="lnk2" href="/web/20120525010509/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/yildiray-ogur/makale-sizce-o-tegmen-bu-cesareti-nereden-buldu.htm), [web.archive.org (arşiv bağlantısı)](http://web.archive.org/web/20120525010509/http://www.taraf.com.tr/yildiray-ogur/makale-sizce-o-tegmen-bu-cesareti-nereden-buldu.htm)
