# Yiyin birbirinizi ama demokrasiye dokunmayın

*Yıldıray Oğur 10.09.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>İşte o manşetin asıl şimdi tam sırasıydı.</p><br/>
<p>Yiyin birbirinizi.</p><br/>
<p>Aman sakın acımayın birbirinize. Türkiye’yi yiyeceğinize birbirinizi yiyin. </p><br/>
<p>Ne var ne yoksa elinizde, açıklayın karşılıklı. Bugüne kadar içinize, kasanıza attığınız, karın ağrısı yapan ne kadar sır varsa dökün saçın ortalığa. Gün birbiriniz hakkından gelme günüdür. Baltalarınızı topraktan çıkarın, dilinizin ucuna kadar gelen sinkaflı küfürleri söyleyiverin, kurtulun ve bizi de kurtarın. </p><br/>
<p>Lütfen, buyurun afiyetle yiyin birbirinizi. Heyecanla izliyoruz. Kemik sesi duymak, kan-gözyaşı görmek istiyoruz. Bizi anahtar deliğinden bakan röntgenci vatandaşlıktan kurtarın. Soyun Türkiye’yi, şeffaflaştırın, medeni bir ülke yapın. </p></font><b><font face="Times New Roman TUR" size="4"><br/>
<p>Ekmeğinizi, patronunuzu koruyun</p></font></b><font face="Times New Roman TUR"><br/>
<p>Artık gerek yok cümle aralarına sıkıştırılmış basın özgürlüğü, demokrasi sözlerine. Açık olun, dürüst olun. Patronunu savunmak ayıp değil. Ekmeğini savunmak suç değil. </p><br/>
<p>Arşivlerden de utanmayın. Kim neyi hatırlıyor. 28 Şubat’ı, tencere tava kavgalarını, özelleştirmelerde iş takipçiliklerini, RTÜK yasası için Ecevit’e yapılanları kim hatırlıyor? </p><br/>
<p>O kampanyaların cesur kalemşor gladyatörlerini kim biliyor, kim sokakta gülerek parmakla gösteriyor?</p><br/>
<p>Evde çocuklarınız ekmek bekliyor. Rasyonel olun. Dünyayı siz kurtaramazsınız. İnsan ekmek yediği kaba da işemez. Cesur olun. Ekmeğinizi savunun, patronunuzu savunun.</p><br/>
<p>Gazete arşivlerinden uzak durun, eski medya hesaplaşmalarından yükselen iğrenç kokulara burnunuzu kapatın. “Darbe günlüklerinde yazıyor, bizim patron neden acaba paşalarla karargâhlarda buluşup yemeklerde siyasi vaziyeti konuşmuş” diye güzel kafanıza takmayın, takanlara da “Pis AKP’li, şeriat mı gelseydi” deyiverin.</p><br/>
<p>Kavganın şehvetine kendinizi bırakın. Gerisi gelir.</p></font><b><font face="Times New Roman TUR" size="4"><br/>
<p>Dârülharbde herşey mubah</p></font></b><font face="Times New Roman TUR"><br/>
<p>Ve bu düzenin muhafazakârları. Siz boş mu duracaksınız. Bakın ne kadar da fütursuzlaştılar. Şimdi zamanı değil “hukuktan, yargılama bitene kadar herkes masumdur” karinesinden bahsetmenin. Doğrudan mevzuya girin. Çekinmeyin, yabancı yok aramızda. </p><br/>
<p>Ramazan günü yardım toplama hırsızlığını savunun. Ne de olsa kutsal bir dava uğruna çalındı paralar, Allah biliyor ulvi niyetleri. Zaten Almanya da dârülharb ve dârulharbde de her şey mubah.</p><br/>
<p>“Başbakan’ın genç damadı neden ısrarla bir büyük holdingin, bir medya devinin, özelleştirme şampiyonu bir şirketin genel müdürlüğü koltuğunda oturuyor” diye soranlara “Ne yapsın yani, simit mi satsın” deyiverin. Simit satmakla holding yönetmek arasındaki bir milyon başka, şaibesiz iş fırsatını düşünmeyin, zaten işsizlik çok memlekette. </p><br/>
<p>Size ne bakan çocuklarının cevval girişimciliklerinden. “Ne yapsınlar bakan oğlu diye, aç mı kalsınlar? Müslüman diye, BMW’ye binmesin mi, asıl Müslüman binecek” değil mi?</p><br/>
<p>İslam tarihinin adaletli, fedakâr, kamu malını harcarken kılı kırk yaran efsane yöneticilerinden, onların ortalıklarda gözükmeyen, bazen laf olmasın diye yoksulluk çeken çocuklarının kıssalarını anlatanlara “Ama onlar gibi olmak mümkün mü” deyip iç geçirin, yalancıktan gözlerinizi yaşla doldurun.</p></font><b><font face="Times New Roman TUR" size="4"><br/>
<p>Ama demokrasiyi karıştırmayın</p></font></b><font face="Times New Roman TUR"><br/>
<p>Yani bu yolda galiptir mağlup. Elinizden geleni ardınıza koymayın. Vurun, kırın, parçalayın ve bu savaşı kazanın. Bildiklerinizi anlatın, şantaj yapın, rest çekin.</p><br/>
<p>Ama sakın ola ki savaşınıza zavallı demokrasimizi kurban ettirmeyin.</p><br/>
<p>Cumhuriyet mitinglerinden, 367 kararlarından, parti kapatmalardan, Ergenekonlardan kurtarıp zor bela ayakta tuttuğumuz demokrasimizi parti il başkanlarınızın üç kuruşluk inşaat ruhsatı yolsuzluklarına, oğul, damat, torun torba düşkünlüklerinize, etrafınızdaki süper girişimci muhafazakârlıkların cinliklerine kurban etmeyin. </p><br/>
<p>Zayıf ve korumasız demokrasimizi, üstünde uçuşup duran akbabalara kurban vermeyin. </p><br/>
<p>Sizin kiriniz, demokrasinin ve siyasetin kiri olmasın. </p><br/>
<p>Sizin sonunuz demokrasinin ve siyasetin sonunu getirmesin. </p><br/>
<p>Tankla, mahkemeyle yapılamayan darbe açgözlü, düzenbaz yandaşlarınızın eliyle yapılmasın. </p><br/>
<p>Demokrasimizi hırsızlara çaldırmayın. </p><br/>
<p>Bu kez bulamayabiliriz.</p></font></p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/1859.htm), [web.archive.org (arşiv bağlantısı)](http://web.archive.org/web/20090912064651/http://www.taraf.com.tr:80/makale/1859.htm)
