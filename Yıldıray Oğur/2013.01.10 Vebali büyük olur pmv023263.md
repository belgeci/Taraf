# Vebali büyük olur

*Yıldıray Oğur 10.01.2013*

<div class="yazi"><p>Barış müzakere süreçlerinin dünyanın her yerinde yaşanmış <b>“Hayır esas ben onun burnunu kırdım”</b> temalı ergen kavgası günlerinden geçiyoruz. <b>“Racon mu kesiyorsun”</b>, <b>“alırlar havanı”</b> düzeyine düşen itiş kakışmalar neyse ki müzakerelerin resmî kayıtlarına geçmiyor. </p>
<p>4. Yargı Paketi’nde teröre bulaşmışlara siyasi af yok diyen Başbakan’ın, teröre bulaşmamışlara siyasi af dediğini anlayacak kadar şifreleri çözmüş durumdayız. <b>“Sınırı yasadışı geçme”</b> suçundan bile hakkında dava açılmamış dağda binlerce PKK’lı olduğunu düşününce bunun kıymeti daha iyi anlaşılabilir. Onların dün gece evlerine dönüp <i>Muhteşem Yüzyıl</i>’ı izlemesinin önünde bile aslında hukuken bir engel yoktu zaten. </p>
<p>Anlayacağınız herkes kendi camiasına <b>“yıkılmadım ayaktayım”</b> şarkısını söylüyor. Şarkıyı en ciğerden söyleyenin daha birkaç ay öncesine kadar Şemdinli’nin düşman işgalinden kurtuluş günlerini kutlayan Kandil’deki liderler olması sürpriz değil. </p>
<p>En arabeski ise herhalde aylar önce <b>“400 kilometrekare PKK’nın elinde, devlet operasyon bile yapamıyor”</b> diye savaşkan bir kibirle ortalıklarda dolaşan genç siyasi liderin, televizyondan eğer izliyorsa İmralı’ya <b>“Bizi de dikkate alın”</b> diye seslendiği andı.</p>
<p>Sadece bir ay önce bırakın müzakerelere yeniden başlamayı sadece Öcalan’la görüşülsün diye binlerce insanı ölüme yatıranlar, ne gariptir ki şimdi de uzun konuşmaların arasında <b>“Ama sadece Öcalan’la görüşülerek olmaz”</b> mesajı vermekte yarışmakta.</p>
<p>Şüphesiz, dört yıl önceki görüşmelerde Kandil-İmralı arasında mektup taşıyacak kadar gurbet acısını bilen MİT’in, Öcalan’ın hücresinde Karayılan’ın numarası kayıtlı bir telefon unutma inceliğini gösterdiğini tahmin etmek için Yenimahalle’ye yakın oturmaya gerek yok. </p>
<p>Yani bize izletilen bu epik tiyatroda rol kesenleri isteyenler ayakta alkışlasın ama daha büyük bir kalabalık aslında ne izlediğinin bu kez tamamen farkında.</p>
<p>Herhalde Öcalan için de bu homurtu sesleri moral bozucu olmuyordur.
                                    	<br/><br/>
<a class="lnk2" href="/web/20130514103803/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/yildiray-ogur/makale-vebali-buyuk-olur.htm), [web.archive.org (arşiv bağlantısı)](http://web.archive.org/web/20130514103803/http://www.taraf.com.tr/yildiray-ogur/makale-vebali-buyuk-olur.htm)
