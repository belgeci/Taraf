# 28 Şubat için gecikmiş bir teşekkür

*Yıldıray Oğur 28.02.2010*

<div class="taraf_structure_2col_1zq">
<div class="margen_n">



 <p>1) Genelkurmay Genel Sekreterliği görevini devraldığım günden itibaren Türk Silahlı Kuvvetleri’nin iç ve dış kamuoyunda en iyi şekilde tanıtılması, milli konularda ülkemizin çıkarlarının savunulması ve Cumhuriyet’imizin bekası için çok değerli çalışmalarda bulunduklarını tesbit ettiğim basınımızın önde gelen isimleri EK’te gönderilmiştir. <br/><br/>2) Söz konusu basın mensuplarına, bu çalışmalarında gösterdikleri işbirliğinden ve vermiş oldukları hizmetlerden dolayı takdir ve teşekkürlerimi bildiren mektuplar yazılacaktır. <br/><br/>3) Gönderilecek mektuplara esas, taslak mektubun 19 Haziran 1998 tarihine kadar yazılarak takdim edilmesini ve mektupların postalanma işlemlerinin 28 Temmuz 1998 tarihine kadar tamamlanması için gerekli planlamanın yapılmasını rica ederim. <br/><br/>Erol Özkasnak <br/>Tümgeneral <br/>Genel Sekreter <br/><br/>*** <br/><br/>Bugün 28 Şubat. <br/><br/>Türkiye yine darbelerle hesaplaşmaya çalışıyor. Bunu hukukun içinde kalarak yapmayı başarırsak 28 Şubat’tan en acı rövanşı almış oluruz. <br/><br/>Bunun için herkese düşen görevler var. <br/><br/>Mesela eğer 1998 yazında size de 28 Şubat’ın medya ile ilişkiler sorumlusu Erol Özkasnak’tan “<b>gösterdiğiniz</b> <b>işbirliği </b>ve <b>vermiş olduğunuz hizmetlerden</b>” dolayı bir teşekkür mektubu geldiyse bugün size düşen görev oturup bir iç muhasebe yapmaktır. <br/><br/>Size neden postmodern bir darbenin merkez üssü olan bir Genelkurmay’dan, altında o darbenin medya operasyonlarını yürüten ismin imzasını taşıyan bir teşekkür mektubu geldiği üzerinde düşünebilirsiniz. <br/><br/>Ya da gazetecilerin “milli konularda ülkemizin çıkarlarının savunulması ve Cumhuriyet’imizin bekası için çok değerli çalışmalar yapmak” gibi bir vazifeleri olup olmadığı konusunda kafa patlatabilirsiniz. <br/><br/>Baktınız ki işin içinden çıkamıyorsunuz, 70 Milyon Adım Koalisyonu 28 Şubat’a karşı bugün Tünel’den Taksim’e 70 Milyon adım atacak. Darbecilere karşı iki slogan atmak size de iyi gelecektir... <br/><br/>***<b> <br/><br/><br/><font size="4">Makas izinden Başsavcım!</font></b><font size="4"> <br/></font><br/>Bugüne kadar size ne mektuplar yazıldı. “Aman parti kapatma davası açmayın, AKP’nin oylarını arttırmayın” diye. Şeytanın bu sağdan yaklaşmaları sizin üzerinizde “Savcım kapatırsan borsa düşer, dolar çıkar” diyen mahalle bakkalınız kadar bile etki yapmamıştır herhalde. <br/><br/>Korkmayın ben sizden kapatmamanızı rica etmeyeceğim. Canımıza minnet. Siz bir kapatma davası daha açmazsanız AKP’nin yeni bir anayasa için harekete geçeceği yok. Dibe vurmak iyidir. Bence bildiğiniz gibi yapın. Bilmiyorsanız Google’a girip bir araştırın. <br/><br/>Kısa kesip bu yazıyı yazma nedenime gelirsek. Sizin çok iyi bir gazete okuyucusu olduğunuzu, hazırladığınız parti kapatma iddianamelerinden biliyoruz. O yüzden size iddianamenizin en güzide parçasını bizzat kendi ellerimle takdim etmek istedim. <br/><br/>Başbakan’ın irticalen yaptığı konuşmaların yer aldığı gazeteleri kesmekten herhalde birkaç makas köreltmişsinizdir. Hele o prompter denen takiyeci cihaz icat edilmese AKP çoktan gitmiş, muhtemelen yerine kurulacak Fazilet Kalkınma Partisi için de kupürler kesilmeye başlanmıştı. <br/><br/>O halde makas izinden özenle kesiniz. <br/><br/>------------------<b> <br/><br/>Başbakan Recep Tayyip Erdoğan: “Ne yapayım, köşe yazarına hâkim olamıyorum” diyemezsin. “Sen bunun sorumlususun arkadaş,” diyeceksin. Niye? Çünkü bu ülkeyi germeye, ekonomiyi germeye kimsenin hakkı yok. Buna müsaade etmeyiz. Çünkü bir anda dengelerin ekonomik olarak ne hale geldiği ortaya çıkıyor. Köşende yazı yazanın maaşını sen veriyorsun. Yarın feryat etmeye geldiğinde buna hakkın yok.</b> </p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://taraf.com.tr:80/makale/10273.htm), [web.archive.org (arşiv bağlantısı)](http://web.archive.org/web/20100303144726/http://taraf.com.tr:80/makale/10273.htm)
