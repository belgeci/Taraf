# Sessizlik yeminlerinin bozulduğu gün

*Yıldıray Oğur 23.06.2008*

<div class="yazi">O film uykusuz kaldığım bir gece televizyonları karıştırırken karşıma çıkmıştı. Filmi izledikten sonraki birkaç gecem daha uykusuz geçti. Filmin adı: Reis Bey.

Daha sonra Necip Fazıl’ın bir tiyatro eserinden beyaz perdeye çekildiğini öğrendiğim Mesut Uçakan imzalı film, kanun adamı gaddar bir hâkimin, idamına karar verdiği bir gencin daha sonra masum olduğu ortaya çıkınca sarsılan dünyasını, sorguladığı adalet anlayışını anlatıyordu. 

O hâkimin tüm bu dönüşümünü müthiş bir oyunculukla ortaya döken Haluk Kurdoğlu, insanın içini titreten sesiyle filmin izleyenleri çarpan o sahnesinde manifestosunu söylediğinde yer ile gök arasında büyük bir sessizlik oluşmuş olmalı: 

“Ben diyorum ki her fert başucuna; ‘Suçlu benim, herkes suçsuz!’ levhasını asmalıdır. Ben diyorum ki yegâne kurtuluşumuz herkesin herkesi affetmesindedir. Daha ötesi kanunların sorumluluğuna girer. Ama görüyorum ki anlatamıyorum... Hissediyorum ama anlatamıyorum! İdamına karar verdiğim o Çocuk, ‘Ağlayabilseydiniz, anlayabilirdiniz...’ dedi. Ağladıkça anlıyorum... Ağladıkça anlıyorum... Artık bütün mantık hesaplarımı kaybettim. Hem de öylesine kaybettim ki; Amerika’da bir cinayet işlense de, Dünya çapında bir ses sorsa; ‘Katil kim’, ‘Benim!’ diye haykırabilirim! Soğuk kış geceleri, köprü altında yatan çıplakların vebali benim boynumda, gömleğimin yakasında... İsterse çareme adli tıp baksın fakat bir hastaneye girsem de kan kanseri çeken hastalar görsem ‘acaba onları bu hale ben mi getirdim?’ diye düşünüyorum. Ben ne yaptım? Uykuda, baygınlıkta, annemin karnında, babamın kanında hangi cinayeti işledim? Hangi mukaddesi kirlettim ki kendimi gelmiş gelecek bütün fenalıkların tek sorumlusu biliyorum? Dışımda ne arıyorlar? İçime doğru suçluyum ben! Bir de kalkmış belki kendimden birine, ondan öbürüne geçer, bir merhamet yangını çıkar bütün ülkeyi sarar diye; tımarhanelik bir hayalin peşine düşmüş gidiyorum!”

“Amerika’da bir cinayet işlense, dünya çapında bir ses ‘Katil kim,’ diye sorsa ‘Benim’ diye haykırabilirim.
                                    	<br/><br/>
<a class="lnk2" href="/web/20120524232106/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/yildiray-ogur/makale-sessizlik-yeminlerinin-bozuldugu-gun.htm), [web.archive.org (arşiv bağlantısı)](http://web.archive.org/web/20120524232106/http://www.taraf.com.tr/yildiray-ogur/makale-sessizlik-yeminlerinin-bozuldugu-gun.htm)
