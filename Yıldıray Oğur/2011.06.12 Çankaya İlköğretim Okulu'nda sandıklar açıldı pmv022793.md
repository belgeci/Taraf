# Çankaya İlköğretim Okulu’nda sandıklar açıldı

*Yıldıray Oğur 12.06.2011*

<div class="yazi"><p><strong>(<i>Paniğe gerek yok: Bu yazıda hiçbir partinin propagandası yapılmamakta, YSK’nın yasaklarına özenle uyulmaktadır</i>.)</strong></p>
<p><strong><br/>Bu yazıyı okuduğunuz saatlerde muhtemelen Cumhurbaşkanı, Genelkurmay Başkanı ve Kuvvet Komutanları her seçimde olduğu gibi yine Ankara Çankaya’daki Çankaya İlköğretim Okulu’nda oylarını sandığa atarken gazetecilere uzun uzun poz verip “hayırlı olsun” diyerek kullanmaktalar/kullandılar ya da kullanacaklar.</strong></p>
<p><strong><br/>Elleri mahkûm. Çünkü Çankaya Köşkü ve herhalde köşke mukayyet olsunlar diye etrafına serpiştirilmiş Genelkurmay Başkanı, Kuvvet Komutanları ve üst düzey general lojmanlarının sakinleri en az 60 yıldır her seçimde Çankaya İlköğretim Okulu’nda kurulan sandıklarda oy kullanıyor. </strong></p>
<p><strong><br/>Çankaya İlköğretim’de devletin zirvesinin sandığından ne sonuç çıktığını yarın öğreneceğiz. </strong></p>
<p><strong><br/>Eh bu bir devlet geleneği olunca tabii bunun bir de gayrı resmî tarihi oluyor. </strong></p>
<p><strong><br/>Gelin 60 yıl boyunca seçimlerde Çankaya İlköğretim Okulu sandık sonuçlarının tarihine bir bakalım. Tabii gazete arşivlerinden bulabildiğimiz kadarıyla. Seçim yasakları olduğu için Genelkurmay Başkanı ve Kuvvet Komutanları’nın oy kullandığı sandıklardan çıkan sonuçlara bakacağız. Yasak olmasaydı da ona bakacaktık ya... En öğretici sonuç o sandıktan çıkıyor çünkü. </strong></p>
<p><strong><br/>» 12 Eylül 2011 Referandumu</strong><strong>: </strong>Genelkurmay Başkanı Işık Koşaner, Deniz Kuvvetleri Komutanı Eşref Uğur Yiğit, Hava Kuvvetleri Komutanı Hasan Aksay ile eski Genelkurmay Başkanı Orgeneral İlker Başbuğ ve eski 1. Ordu Komutanı Orgeneral Hasan Iğsız ve eşleri Çankaya İlköğretim Okulu’nun 1095 numaralı sandığında oy kullanmış. Kullanılan oy sayısı: 413. Evet: 61, Hayır: 254... <b>Kazanan yüzde 58’le Evet.</b></p>
<p><strong><br/>» </strong><b>2009 Yerel Seçimleri</b>: Genelkurmay Başkanı İlker Başbuğ, Kuvvet Komutanları ve eşleri Çankaya İlköğretim’in 1125 numaralı sandığında oylarını kullanmış. MHP: 75, CHP: 120, AKP: 43 oy, TKP: 1... <b>Kazanan yüzde 38,3’le AKP.</b></p>
<p><strong><br/>» </strong><b>2007 Cumhurbaşkanlığı Referandumu</b>: Genelkurmay Başkanı Yaşar Büyükanıt terör olayları nedeniyle sandığa gitmedi. Ne tesadüf CHP de referandumu boykot kararı almıştı... <b>Kazanan yüzde 68,92’yle Evet.</b></p>
<p><strong><br/>» </strong><b>2007 Genel Seçimleri</b>:<b> </b><strong>Genelkurmay Başkanı Büyükanıt ve orgeneraller</strong><strong> </strong>Çankaya İlköğretim Okulu’ndaki 1125 numaralı sandıkta oylarını kullandı. CHP: 138, AKP: 44, MHP: 43... <b>Kazanan yüzde 47 ile AKP.</b></p>
<p><strong><br/>» </strong><b>2004 Yerel Seçimleri</b>: Genelkurmay Başkanı Hilmi Özkök, o tarihlerde darbeye teşebbüsten içerde olan Özden Örnek, İbrahim Fırtına, İkinci Başkan İlker Başbuğ Çankaya İlköğretim Okulu’nun 1184 numaralı sandığında oylarını kullanmış. CHP’den Yılmaz Ateş, SHP’den Murat Karayalçın aday olmuş, oylar bölünmüş. Sonuç: AKP: 53, CHP: 51, SHP:32... <b>Kazanan yüzde 57,3 ile Melih Gökçek (AKP)</b></p>
<p><strong><br/>» </strong><b>2002 Genel Seçimleri</b>: Genelkurmay Başkanı Hilmi Özkök, İkinci Başkan Büyükanıt ve diğer orgenerallerin Çankaya İlköğretim Okulu’ndaki sandığından çıkan sonuç: CHP: 104, AKP: 25, DEHAP: 3... <b>Kazanan yüzde 34,28 ile AKP.</b></p>
<p><strong><br/>» </strong><b>1999 Genel Seçimleri</b>: Genelkurmay Başkanı Orgeneral Hüseyin Kıvrıkoğlu, Kara Kuvvetleri Komutanı Atilla Ateş, Deniz Kuvvetleri Komutanı Salim Dervişoğlu ve Genelkurmay eski Başkanı İsmail Hakkı Karadayı’nın oy kullandığı Çankaya İlköğretim Okulu’ndaki 1225 numaralı sandıktan çıkan sonuç: DSP: 82, ANAP: 28, MHP: 16, CHP: 12, FP: 7... <b>Kazanan yüzde 22,19’la DSP.</b></p>
<p><strong><br/>» </strong><b>1995 Genel Seçimleri</b>: Çankaya İlkokulu 2260 numaralı sandık. Genelkurmay Başkanı İsmail Hakkı Karadayı ve orgenerallerin sandık sonucu: ANAP: 69, DYP: 58, CHP: 35, DSP: 26, RP: 9... <b>Kazanan yüzde 21,37 ile RP.</b></p>
<p><strong><br/>» </strong><b>1994 Yerel Seçimleri</b>: Genelkurmay Başkanı Doğan Güreş’in oy kullandığı Çankaya İlkokulu 1155 numaralı sandığın sonucu: SHP: 92, ANAP: 80, DYP: 26... <b>Kazanan Refah Partisi.</b></p>
<p><strong></strong> </p>
<p><strong>» </strong><b>1991 Genel Seçimleri</b>: Çankaya İlkokulu’nda oyunu kullanan Doğan Güreş’in sandığından ANAP birinci, SHP ikinci çıktı... <b>Kazanan DYP.</b></p>
<p><strong><br/>» </strong><b>1988 Siyasi Yasaklar Referandumu</b>: Cumhurbaşkanı Kenan Evren ve Genelkurmay Başkanı Necip Torumtay’ın oy verdiği Çankaya İlkokulu 1141 numaralı sandık: Hayır: 117, Evet: 111... <b>Evet kazandı.</b></p>
<p><strong><br/>» </strong><b>1987 Genel Seçimleri</b>: Cumhurbaşkanı Kenan Evren ve Genelkurmay Başkanı Necip Torumtay’ın oy verdiği Çankaya İlkokul 123 numaralı sandığın sonucu: ANAP: 172, SHP: 120 DYP: 31, DSP: 14... <b>Kazanan ANAP.</b></p>
<p><strong><br/>» </strong><b>1983 Genel Seçimleri</b>: Kenan Evren ve beşi bir yerde Çankaya İlkokulu 130 numaralı sandıkta oylarını kullandı. Sonuç: MDP: 115, ANAP: 103, HP: 58... <b>Kazanan ANAP.</b></p>
<p><strong><br/>» </strong><b>1982 Anayasa Referandumu</b>: Evren ve beşibiryerde Çankaya İlkokulu 54 numaralı sandıktan oy kullandı. Kabul: 279, Ret: 37... <b>Anayasa yüzde 90’la kabul edildi.</b></p>
<p><strong><br/>» </strong><b>1977 Genel Seçimleri</b>: Cumhurbaşkanı Fahri Korutürk ve askerler Çankaya İlkokulu 206 numaralı sandıkta oylarını kullandı. CHP: 176, AP: 37... <b>Kazanan CHP.</b></p>
<p><strong><br/>» </strong><b>1973 Genel Seçimleri</b>: Çankaya İlkokulu 115 numaralı Genelkurmay Başkanı Semih Sancar’ın sandığından CHP çıktı. <b>Seçimleri de CHP kazandı.</b> </p>
<p>1969, 1965, 1961’de o zamanki adıyla “Çankaya İlk Okulu”ndaki asker sandığından CHP, Türkiye’nin sandığından Adalet Partisi çıktı. </p>
<p>1960’dan önceki seçimlerde gazeteler askerlerin Çankaya İlk Okulu’ndaki sandığından ne çıktığıyla hiç ilgilenmemiş.</p>
<p>Ama bu kısa tarih girişiminden sonra muhtemelen anket firmaları Çankaya İlköğretim Okulu asker sandığıyla yakından ilgilenecekler. Formül çok basit: CHP ve aynı çizgideki partilerin kazandığı iki seçim, darbe dönemi referandumu dışında o sandıktan ne çıktıysa sonuç tam tersi. </p>
<p>Bu akşam sonucu erkenden alıp uyumak isteyenler Çankaya İlköğretim Okulu’nda Genelkurmay sandığının sonucuna bakın. Ne diyorlarsa muhtemelen tam tersi...</p>
<p><b><br/>yildirayogur@gmail.com</b></p>
</div>

Kaynak: [taraf.com.tr](http://www.taraf.com.tr/yildiray-ogur/makale-cankaya-ilkogretim-okulu-nda-sandiklar-acildi.htm), [web.archive.org (arşiv bağlantısı)](http://web.archive.org/web/20130709204212/http://www.taraf.com.tr/yildiray-ogur/makale-cankaya-ilkogretim-okulu-nda-sandiklar-acildi.htm)
