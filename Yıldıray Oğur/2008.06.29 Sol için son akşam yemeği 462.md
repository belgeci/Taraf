# Sol için son akşam yemeği

*Yıldıray Oğur 29.06.2008*

<div class="taraf_structure_2col_1zq">
<div class="margen_n">



 <p>Uzun bir süredir ‘buradan sol çıkar mı?’ diye atılan ağlara nihayet bir balık vurdu. ‘Artık denizden babam çıksa yiyeceğim’ noktasında derin bir açlık içinde olan ‘sol’, ağa takılan balığın sadece büyüklüğünün cazibesine kapılıp, kayık şartlarında lüks sayılabilecek bir ziyafet sofrasının hazırlıklarına başlamış durumda. <br/>
367 kararı ve 27 Nisan e-muhtırasından başlayan, AKP’ye açılan kapatma davası ve 5 Haziran Anayasa Mahkemesi kararıyla devam eden darbe sürecini ‘Yiyin Birbirinizi’ ve ‘Ne Darbe Ne ?eriat’ olarak özetlenebilecek bu uzlaşma balığının akşam yemeğine hazırlanması hayli zor olacak gibi gözüküyor. Çünkü balığımız çok kılçıklı. Örneğin; Nokta’nın kapatılmasına neden olan Darbe Günlükleri ve Taraf’ın üst üste attığı manşetlerden takip ettiğimiz Genelkurmay planları; bırakın özgürlükçü solu, en milliyetçi boğazlara bile takılacak hatta boğulma tehlikesi yaratacak kadar çok ve büyük kılçıklar. Kapatma davasının Ergenekon soruşturmasının rövanşı olduğuna dair yüksek sesle dile getirilen söylentiler ise balığın zehirli pulları. <br/>
1 Mayıs’ta birden bire işçi dostu kesilen Kemalistlerin ellerine tutuşturdukları çakılarla zehirli pullarından ve kılçıklarından arındırmaya çalıştıkları bu balık, korkarım ki solun ihtiyacı olan fosforu karşılamayacak hatta akşam yemeğinde midelerine oturacak. <br/>
Mahşeri vicdanları kanatan bir darbe girişimi ile e-muhtıra ve savcının kapatma dosyasının bol bol alıntı yaptığı Hürriyet gazetesi haberlerinden takip ettiğimiz şeriat tehlikesini eşitleyip, eşitler arasında ‘taraf’ olmamanın erdemlerinden dem vurmak hazmı kolaylaştırmayacak. <br/>
Yeryüzünde kıran kırana süren bu mücadeleyi, atmosferin üst tabakasından seyredip, ‘şu taraftaki karartı militaristler, şu taraftaki karartı da emek düşmanları’ deyip büyük siyaset dilinden tarihsel analizler yapmanın keyfini süt banyosunda çıkarmak bizi sola biraz olsun bile yaklaştırmayacak.<br/>
Bu kadar köşeli pozisyon alıp bir örümceğin avını beklemedeki sabrı gibi ‘Ben dememiş miydim’ anını beklemekten, eylem mottosunu ‘iki ucu b.klu değnek, ne değek ne değdirek’ olarak tayin etmekten sol değil insana dokunan hiç bir siyaset çıkmayacak. <br/>
En doğru, en vicdanlı, en sorumlu, en örnek olma lüksünü koruyarak, siyaseten doğruculuğu elden bırakmayarak, adının pragmatike çıkmaması adına sorun olarak tanımladığı bir konuda siyasi manevralarla çözüm yolunda adım atamaktan geri durarak ilerleyebilmek hiçbir zaman mümkün olmayacak. <br/>
28 ?ubat’ta TOBB için uygun görülen misyonu, bugün yaşadığımız ağır çekim darbe sürecinde arzulu bir şekilde üstlenmiş TÜSİAD’ın çağrısına DİSK’in katılma hevesi yıllarca gözümüzün önünden gitmeyecek.<br/>
Kendini merkez sağda, muhafazakâr-demokrat olarak tanımlayan bir partiyi emek merkezli politikalar üretmiyor diye kapatılmaya müstahak görüp, sınırötesi harekât sırasında orduyu yeterince savaşkan bulmayacak kadar ileri giden bir partiden sol adına ümidi kesmemek ile kaybedilen inandırıcılığı yeniden kazanmak oldukça zor olacak. <br/>
Bir seçimde seçtiği partiyi bir sonraki seçimde yerle bir edecek kadar esnekliğe ve seçme becerisine sahip bir toplumun var olduğunu hiçbir zaman anlamadan, hep yanlış yapacağı öngörüsüyle vehimlere kapılarak kaybedilmiş zamanlar bir daha geri gelmeyecek. <br/>
Denk olmayan güçler ve benzer olmayan olaylar arasında tarafsız kalmanın aslında güçlü olanın ve vahim olanın lehine bir pozisyon almak olduğu fark edildiğinde işi işten geçmiş olacak. <br/>
Tarafsız kalmak adına Taraf’ı suçlarken Genelkurmay Başkanı ile aynı cümleleri kurarak düşülen durumdan kolay kolay çıkılamayacak.<br/>
Anlaşılan o ki; ‘ellerini kirletmeden çiftçilik yapmak’ olarak özetleyebileceğimiz bu siyaset tarzının bittiğinin anlaşılması için sol daha çok mide fesadı yaşayacak ya da bu son akşam yemeği olacak.<br/>
Bakarsınız bir gün bu son akşam yemeğinin büyük bir duvara yağlıboya resmi de çizilir. <br/>
Solun mide krampları devam ede dursun, yaşadıklarımız kendine demokrat olmanın demokrat olmadığını pek çoğumuza öğretti. <br/>
1908 öncesi istibdada karşı oluşan ittifak bu topraklarda yaşanan ve tarihin kayıtlarına düşen bu yöndeki ilk siyasal deneyimdi ve başarılı olmuş, ikinci Meşrutiyet ilan edilmişti.<br/>
Cumhuriyet tarihinde devlet baskısına karşı ilk ittifak denemesi ise; Serteller’in dergisinde yeni kurulan Demokrat Parti’nin kurucularının yazı yazacağının duyurulmasıydı.<br/>
21 Haziran’da başlatılan, darbeye karşı ses çıkar çağrısına bu kadar farklı kesimden insanın destek vermesi de aynı ruhun bir devamı. Solu başka yerde aramayın. Sol sokakta, haksızlıklara karşı öfkelenmiş halkın arasında.<br/>
<br/>
29.06.2008</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/1054.htm), [web.archive.org (arşiv bağlantısı)](http://web.archive.org/web/20090912064341/http://www.taraf.com.tr:80/makale/1054.htm)
