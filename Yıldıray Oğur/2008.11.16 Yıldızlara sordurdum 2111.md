# Yıldızlara sordurdum

*Yıldıray Oğur 16.11.2008*

<div class="taraf_structure_2col_1zq">
<div class="margen_n">



 <p>Taraf<i> sonunda bir yaşına bastı. Sonunda diyorum, çünkü bir yüzyıldır çıkıyormuşuz gibi geliyor bana. Bir yüzyıldır birikmiş meselelerin hepsini canlı kanlı yeniden tecrübe ettiğimiz zor bir yıl </i>Taraf<i>’la geçti. İyi ki de öyle oldu. </i>Taraf<i> da olmasa yıl boyu bu ordu, bu siyaset ve bu hukuk, bu medya ile akıl sağlığımızı koruyabilir miydik bilemiyorum. <br/><br/>Doğum günü için dün </i>Taraf<i>’ın önünde yeni kurulan Taraf Okurları Derneği’nin doğum günü partisi vardı. Günün en güzel hediyesi ise ODTÜ’den şimdi reklamcılık yapan sevgili arkadaşım Murat Karakuş’tan geldi. Murat </i>Taraf<i>’ın doğum haritasını (natal chart) çıkarmış ve yorumlamış, az sonra okuyacaksınız. <br/><br/>“Murat Murat söyle bana batacak mıyız” diye sordum, Solar Haritamız, yıldızlarımızın trans etkilerine bakıp cevap verdi. Yeryüzünde yalnızız belki ama merak etmeyin yıldızlar bizden yana. (Murat’a ulaşmak isterseniz <a href="mailttazekahve@hotmail.com">tazekahve@hotmail.com</a>)</i> <br/><br/>* * *<b> <br/><br/>BİR TÜR SÜPERMAN</b> Gazetenin ilk bayiinin kapısına bırakılış saatini doğum saati olarak aldım. Anne karnından çıkış anı konseptine bunu yakın buldum. <i>Taraf’</i>ın haritasında ilk göze çarpan iki diamond (elmas) açısının olması. Bunu haritadan da görebilirsiniz. Bir elmas bile nadir karşılaşılan bir şeyken <i>Taraf’</i>ın iki elması var. Elmas açısı toplumsal yarar için adeta görevlendirilmiş olmayı simgeler. <b><br/><br/>PUTKIRICI</b> <i>Taraf’</i>ın yükselen burcu Akrep. Akrep 8. evi yönetir. Bu ev ise daha iyisi için eskiyi terk etme ve yıkıp yeniden yapılandırmayı simgeliyor. Yani <i>Taraf’</i>ın karakteri, statükoyu daha iyisi için, yıkmaya çaba sarf eden bir kişilik. Üstelik bunun için iletişim kanallarını kullandığını gösteren bir işaret de iletişim gezegeni Merkür’ün 1. evinde olması. Güneş’in de 1. evde olması ise <i>Taraf’</i>ın aydınlatma ve tüm dikkatleri üzerine çekme özelliğini vurguluyor. Güneş sahiplenmeyi korumayı simgeler. Yani <i>Taraf</i> okurları tarafından sahipleniliyor ve korunuyor. <b><br/><br/>KEÇİ GİBİ İNATÇI</b> <i>Taraf’</i>ın duygusal burcu yani Ay burcu Oğlak. Yani zor olanı tercih ediyor ve onun peşinden koşuyor. Tıpkı dağ keçileri gibi yükseklere tırmanma ve zor olanın kovalama gibi bir inatçılığı var. Duygusal olarak da kolay kolay pes etmeyen bir kişilik sergiliyor. Kararlı ve inatçı. Burada ise bir uyarı mevcut aynı zamanda. <i>Taraf</i> da tıpkı dağ keçileri gibi attığı her adımı hesaplayarak temkinli bir şekilde atmalı. Oğlak burcu Satürn tarafından yönetildiğinden ve Satürn daralma, sıkıntı, kuraklık anlamına geldiğinden <i>Taraf</i>, iletişim imkânları konusunda sıkıntılar çekiyor ve çekecek. Bu onun duygusal tercihi bir anlamda da.<b> <br/><br/>YERİMİZ DAR, YOKSA...</b> <i>Taraf’</i>ın 4. evinde Neptün var. 4. ev yuvadır. Yani gazete binasını simgeler. Neptün burada. Neptün Balık burcunu yönettiğinden bu duygusallık işaretidir. Aynı zamanda idealizm. Düş gücü ve bir hedefe duygusal anlamda adanmayı ve bağlanmayı gösterir. Kuzey ay düğümünün burada olması ise hedefe gitmek için motivasyon katan bir etki gösterir. Kiron burada. Kiron yaralanmalara en açık olduğumuz alanı simgeler. Evet <i>Taraf’</i>ın elinin zayıf olduğu alan da gazetenin çıkarıldığı ortam. Aynı zamanda iyileşmeyi arayacağı ortam da burası. Diğer taraftan Kiron’un varlığı sanki çalışanların o mekânda iyileştikleri anlamına da gelir. <b><br/><br/>DEVRİMCİ RUH</b> <i>Taraf’</i>ın 5. yaratıcılık evinde Uranüs var. Uranüs Fransız Devrimi yıllarında bulunduğu için o dönemin ruhunu taşır. Yani klasik algılardan uzak özgürleşmeci ve reformist bir yaratıcılık enerjisi taşır. <b><br/><br/>HİYERARŞİ MESELESİ</b> <i>Taraf’</i>ın 6. evini Koç burcu yönetiyor. Ve kafa karışıklığı yaratan Eris astreoidi de burada ve geri harekette. Yani <i>Taraf’</i>ın ofis ortamında hiyerarşi konusunda bir kafa karışıklığı var. Bu yönetim konusunda aksaklıklara yol açabiliyor. Aslında biraz yöneticilerinin de kafası karışık. Ama Koç’u da Mars yönettiğinden çalışkanlık ve azim had safhada. <b><br/><br/>SEBATKÂR</b> <i>Taraf’</i>ın 7. ortaklıklar evinde Sedna astreoidi var. Yani fedakârlık. Sedna bir Eskimo kızıdır. Ve hikâyesinin sonunda bedenini soğuk sulara bırakır tüm vücudu dağılarak balıklara dönüşür. Yani kendini feda teması taşır bu astreoid. Bu evi Boğa burcu yönettiğinden ortaklıklarda kararlılık, inatçılık ve sabit kalarak geri adım atmamaya işarettir. <b><br/><br/>İKİZ GENEL YAYIN YÖNETMENİ</b> <i>Taraf’</i>ın 8. evini İkizler dolayısıyla Merkür yönetiyor. 8. ev daha iyisi için eskiyi terk etme ve eskiyi yıkma anlamı taşır. <i>Taraf’</i>ın bunları iletişim (Merkür) yoluyla yaptığının bir işareti bu. Bu ev patronları da simgelediğinden <i>Taraf’</i>ta çift başlılık gibi bir durum da olabilir. Bu ev baba ve ataları da simgeler. Yani <i>Taraf’</i>ın iki babası var. <b><br/><br/>HESAPSIZ KİTAPSIZ</b> <i>Taraf’</i>ın 9. yabancılar ve yabancı ülkeler evinde Mars var. Ve burayı Yengeç burcu yönetiyor. Mars Yengeç’te iyi değildir. Yani bu alanlar <i>Taraf’</i>ın gerginlik yaşayacağı alanlar olabilir. Dolayısıyla <i>Taraf</i>, Yengeç (Ay) gibi davrandığından yani duygusallığını ve saflığını ön plana çıkardığından zarar görebilir. Yani planlamacı değil de duygusal davranması gerginlik noktası. <b><br/><br/>KIYMETİM BİLİNMEDİ</b> <i>Taraf’</i>ın 10. kariyer evinde ise Satürn var. Bu geç gelecek olan başarının işaretidir. Hak ettiğini alamama, diğerlerine göre daha az imkânla ve daha çok çalışması gerektiği anlamına gelir. <b><br/><br/>BİRAZ KARIŞIK</b> <i>Taraf’</i>ın 11. sosyal çevre evinde Venüs var. Yani çevresinde tam bir sevgi halesi mevcut. Yalnız haritada Mars ile Venüs arasında kare açı mevcut. Yani <i>Taraf</i> dönem dönem dişil dönem dönem eril tavırlar sergiliyor. Yani <i>Taraf</i> ne bir erkek ne bir dişi. Ne sevgi böceği ne bir maço. <b><br/><br/>AMA DENGELİYİZ</b> <i>Taraf’</i>ın 12. evini Terazi burcu yönetiyor. Yani <i>Taraf’</i>ın iç dünyası dengeli.</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/2692.htm), [web.archive.org (arşiv bağlantısı)](http://web.archive.org/web/20090912064909/http://www.taraf.com.tr:80/makale/2692.htm)
