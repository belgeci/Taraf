# ÖSYM’nin soramadığı sorular

*Yıldıray Oğur 15.06.2008*

<div class="taraf_structure_2col_1zq">
<div class="margen_n">



 <p>Bugün Öğrenci Seçme Sınavı var. Sınava giren tüm arkadaşlara (en başta Alaz’a ve Erkan'a) başarılar. <br/>
<br/>
Memleketin sorulması gereken birikmiş bunca ‘sorusu’ varken ÖSYM bu yıl da yine suya sabuna dokunmayan konularda bir sürü kıytırık soru hazırlamıştır. <br/>
<br/>
Ben sizi ÖSYM’nin sormaya cesaret edemediği ama öncelikli olarak çözülmesi gereken memleketin asıl sorularıyla baş başa bırakıyorum.<br/>
<br/>
Bu soruların doğru cevapları için sıkıcı ders kitaplarına ihtiyacınız yok. Hatta size okulda öğretilen her şeyi unutun. Klişelerinizden kurtulun. Vicdanınıza kulak verin. <br/>
<br/>
Soruların bazıları Genç Siviller’in geleneksel ÖSS sorularından. Doğru cevapları oss@gencsiviller.net adresine atan ilk 10 kişiye de Genç Siviller ‘İçerde Eylem Var’ ve ‘Ergenekon Nasıl Çökertilir’ isimli kitaplarından hediye ediyor.<br/>
<br/>
Süreniz 367 dakikadır. İstediğiniz sorudan başlayabilir, demokrat ise arkadaşınızın kâğıdına bakabilirsiniz.<br/>
<br/>
*  *  *<br/>
<br/>
1- Fatih Altaylı programına çağırdığı marjinal konuklar ve sorduğu sorularla yargı darbesinin yerlerde sürünen kamuoyu desteğini artırmak için harekete geçmiştir.<br/>
Bu bilgiye göre aşağıdaki konuk-soru eşleşmelerinden hangisi bu amaca en çok hizmet eder? <br/>
<br/>
a- Türk Solu Dergisi’nden Gökçe Fırat- Hangisi daha büyük: Atatürk mü? Saddam mı?<br/>
b- Yekta Güngör Özden- Hangisine gidersen hacı olursun: Anıtkabir’e mi? Kabe’ye mi?<br/>
c- Ertuğrul Özkök- Hangisinin üstü kapatılsın: Ergenekon’un mu? Kapatma davasının mı?<br/>
d- Deniz Baykal- Hangisini tercih edersin: Sivil Anayasa’yı mı? Darbe’yi mi? <br/>
e- Alparslan Arslan- Hangisini okursun: Vakit mi? Cumhuriyet mi? <br/>
<br/>
2- Adı Radikal olan, bir zamanlar solcu bilinen bir gazetenin darbe olması durumunda aşağıdaki manşetlerden hangisini atması beklenemez?<br/>
<br/>
a- Ankara’da Acemice Bir Darbe Teşebbüsü<br/>
b- Hürriyet’in Manşetine Katılıyoruz, Ertuğrul Özkök’ün Başyazıları Bundan Sonra Aynı Anda Radikal’de<br/>
c- Murat Yetkin Tankın İçinden Bildiriyor<br/>
d- Murat Yetkin Dün Ankara’daki Diplomatlara Genelkurmay’da Darbeyle İlgili Brifing Verdi<br/>
e- AKP’nin Demokratlık Maskesi Düştü<br/>
<br/>
3- “Doğrulama neyi gösteriyordu? Kara Kuvvetleri Komutanı Orgeneral İlker Başbuğ’un, o sıra henüz açılmamış AK Parti kapatma davası üzerine Paksüt aracılığıyla Anayasa Mahkemesi’ni yönlendirme çabasını mı? Kuşku duymak lazım. Son aylarda Başbuğ’un kendisiyle görüşmek isteyenlerle terörle mücadele ve o çerçevedeki askerî, sosyal, ekonomik konular dışında hiçbir şey görüşmediği, siyasi nitelikli konu açmak isteyenleri geri çevirdiği biliniyor. Gerek Paksüt, gerek Başbuğ’un açıklamaları bu açıdan tatmin edici.”<br/>
<br/>
Yukarıdaki paragrafın yazarı hakkında aşağıdakilerden hangisi söylenebilir?<br/>
<br/>
a- Askerlere karşı sonsuz güven duyarken ve sivillere karşı sonsuz kuşkucudur<br/>
b- Ankara gazetecisi olarak mesleki deformasyona uğramıştır<br/>
c- Radikal gazetesi yazarı, sarışın, mavi gözlü ve AB taraftarıdır<br/>
d- Fikret Bila ile birlikte Orgeneral Başbuğ’la siyasi mülakat yapmak istemiştir<br/>
e- Paksüt ve Başbuğ adına boş yere telaşa kapılıp, gazeteciliğinin haki rengini koyulaştırmıştır.<br/>
<br/>
4. “Türk, bu ülkenin yegâne efendisi, yegâne sahibidir. Saf Türk soyundan olmayanların bu memlekette tek hakları vardır; hizmetçi olma hakkı, köle olma hakkı. Dost ve düşman, hatta dağlar bu hakikati böyle bilsinler.” sözünün sahibi ve ilk Adalet Bakanı Mahmut Esat Bozkurt adına her yıl hukuk ödülü veren İstanbul Barosu’nun bundan sonraki ödülünün ne olması beklenir?<br/>
<br/>
a- Mussolini Adalet Ödülü<br/>
b- Adolf Hitler Barış Ödülü<br/>
c- İdi Amin İnsanlık Ödülü<br/>
d- George W. Bush Sempati Ödülü<br/>
e- Tarık Akan En İyi Erkek Oyuncu Ödülü <br/>
<br/>
5- 45 derecelik bir eğik düzlemde dengede durmaya çalışan Türk ne yapsın (tan45=1)? <br/>
<br/>
a- Öğünsün çalışsın, güvensin<br/>
b- Çalışsın, güvensin, öğünsün<br/>
c- Güvensin, çalışsın, öğünsün<br/>
d- Çalışsın, öğünsün, güvensin<br/>
e- Uzansın, yatsın ve hababam öğünsün<br/>
<br/>
6- Önder’in bir cep telefonu vardır. Önder bir hafta boyunca yapılan 20 denemenin 17’sinde ‘no’ yerine telefonun ‘yes’ tuşuna basmıştır. Seçimlere 32 partinin girdiği varsayıldığında, Önder’in oy pusulasında CHP’nin kutucuğuna basamama ihtimali kaçtır?<br/>
<br/>
a- yüzde 58<br/>
b- yüzde 79<br/>
c- yüzde 82<br/>
d- yüzde 90<br/>
e- yüzde 91<br/>
<br/>
7- 49 yılla yargılanan ve 39 yıla mahkûm edildikten sonra askerî mahkemenin tahliye ettiği bir mahkûm hakkında aşağıdakilerden hangisi söylenebilir?<br/>
<br/>
a- Komutanı tanıyordur, iyi çocuktur<br/>
b- Hakimi de tanıyordur, efendi çocuktur<br/>
c- Hakim tanımıyordur ama komutanın tanıması yeterlidir<br/>
d- Kurşun atan da yiyen de şereflidir<br/>
e- Hepsi <br/>
<br/>
8- Tuzla Tersanesi’nde çalışan Ahmet bir işi 3x saatte, Mehmet ise aynı işi 2x saatte bitiriyor. Ancak Ahmet’in muhtelif bir iş kazasına uğraması ve Mehmet’in de yine olası bir patlama sonucu yaralanmasıyla iş yarım kalıyor. <br/>
<br/>
Buna göre tersanedeki işin bitirilmesi için kaç işçinin daha kazaya uğraması gerekmektedir?<br/>
<br/>
a- Haftada 3 işçi<br/>
b- Ayda 5 işçi<br/>
c- Her gün 1 işçi<br/>
d- Hepsi<br/>
e- Hiçbiri<br/>
<br/>
9- “(1) Bir kuvvet komutanı, Anayasa Mahkemesi Başkanı’nı veya bir üyeyi arayıp, ‘şu kararı almazsanız, darbe yapacağız’ der mi? Bunun akla sığan bir tarafı var mı? Mantıklı bir yönü var mı? Olacak iş mi? (2) Ayrıca öyle haber verilerek darbe mi yapılır? Darbe yapmanın da kuralları vardır, gizliliği vardır. Bu bile düşünülse, iddiaların saçma olduğu anlaşılır.”<br/>
<br/>
Yukarıdaki parça ve parçanın yazarı ile ilgili olarak aşağıdakilerden hangisi kesin olarak söylenemez?<br/>
<br/>
a- Parça, “Darbe ve Darbe Yapma Kuralları” isimli bir kitaptan alınmış olabilir<br/>
b- Darbe, aleni olarak yapılmaz<br/>
c- (2) numaralı bölüm metinden çıkarıldığında parçanın yazarının demokrat olduğu savunulabilir<br/>
d- Metnin tamamı göz önüne alındığında metinde demokratik kurallara bir aykırılık bulunmamaktadır<br/>
e- Haber verilen yapılan eylemin adı hiçbir şekilde darbe olamaz<br/>
<br/>
10- 18’ini doldurarak oy kullanma hakkına erişen bir gencin ruh hali aşağıdakilerden hangisi gibidir?<br/>
<br/>
a- Ara sıra (istem dışı da olsa) göbeğini kaşıdığı için tedirgindir<br/>
b- Dağdaki bir çoban olduğu için kullanacağı oyun sayılıp sayılmayacağı hakkında bir fikri yoktur<br/>
c- En doğal hakkına erişebildiği için büyük bir sevinç içerisindedir<br/>
d- Kullanacağı oyun bir değil de bilmem kaç bin küsur oy yerine geçmesi için NTV’de program sunmayı düşünmektedir<br/>
e- 1946 seçimlerindeki gibi açık oy, gizli sayım yapılmasından korkmaktadır<br/>
<br/>
11- Bir sarıkız sevmiştim Ayışığında<br/>
      Özden’inki gibi, Örnekçesine<br/>
      Sevdamın adını koymuştum Ergenekon<br/>
      Tam erecekken muradıma<br/>
      Sarıkız kaçtı, Ayışığı karardı<br/>
      Ergenekonların bitmesi en büyük karardı<br/>
<br/>
Yukarıdaki dizelerin sahibi olan kişi için aşağıdakilerden hangisi söylenebilir?<br/>
<br/>
a- Özden adında birinin darbe yapacağını anlatmaktadır<br/>
b- Adam Sarıkıza gerçekten aşıktır<br/>
c- Ayışığı tekrar çıkarsa amacına ulaşacaktır<br/>
d- Ergenekon destanının kahramanlarındandır<br/>
e- Kendine Özden’i örnek almaktadır<br/>
<br/>
12- A’nın favori darbesi 27 Mayıs’tır<br/>
      B’nin favori darbesi 12 Mart ve 12 Eylül’dür<br/>
      C’nin favori darbesi 28 ?ubat ve 27 Nisan’dır<br/>
<br/>
Buna göre aşağıdakilerden hangisi en doğrudur?<br/>
<br/>
a- A ve B düşmandır<br/>
b- A ve C dosttur<br/>
c- C, A’yı ve B’yi tanımamaktadır<br/>
d- B ve C Kızılelma hoşafı olmuştur<br/>
e- A, B ve C büyük yanlış yapmaktadır. Darbenin favorisi olmaz.<br/>
<br/>
15.06.2008</p>
<br/>
<br/>
<br/>



<br/>


<div id="taraf_not">
</div>

</div>


</div>
