# Böyle buyurdu Zeitgeist

*Yıldıray Oğur 17.01.2013*

<div class="yazi"><p><b>Türkiye son üç haftaya 30 yıldır yapmadığı kadar PKK tartışması sığdırdı.</b> PKK o kadar hakkında çok konuştuğumuz ama pek bilmediğimiz bir şey ki bugün meraklı bir okur PKK üzerine bir şeyler okumak istese ortadan kaybolan gazeteci <b>İsmet İmset</b>’in yazdığı <b><i>PKK</i></b> ve Amerikalı gazeteci <b>Aliza Marcus</b>’un <b><i>Kan ve İnanç</i></b> kitabından başka ciddi bir çalışma bulamaz. Hatta “5 kez yok ettik” dediği PKK üzerine yazdığı kitapta Genelkurmay Başkanı İlker Başbuğ’un bile PKK tarihiyle ilgili atıfların neredeyse tamamı Marcus’un kitabından.</p>
<p>Bu üç haftalık hızlandırılmış kursla Milli Takım ilk 11’ini sorsan sayacak sokaktaki adam, PKK’nın ilk 11’ini sayacak hâle geldi neredeyse. </p>
<p>O hâlde bir üst kura geçip şimdi de şu soruların cevabını arayalım: Peki, <b>Kürt realitesini 1991’de tanıyabilmiş Türkiye nasıl oldu da Kürt sorununu çözme noktasına gelebildi? Ve neden şimdi de neden 1993’teki, 1998’teki barış görüşmelerinde, Oslo’da, Habur’da değil? Şartlar neden barış için bu kez müsait?</b> </p>
<p><b><br/>Birincisi; Türkiye’nin Kürt meselesi etnik bir meselenin yanında Türkiye’nin bir demokratikleşme meselesiydi.</b> Atatürk’ün Türk diye tanımladığı ideal vatandaş tipine sadece Kürtler değil Türklerin de yüzde 80’i de dâhil değildi. Bu <b>ancien régime</b> sadece Kürt partilerini kapatmadı, daha 2009’da her iki kişiden birinin oyunu almış iktidardaki AK Parti de kapatılmaktan son anda kurtuldu. Demokratikleşme paketi açıldığında sıranın en başlarda olan Kürt meselesine gelmesi uzun sürmedi. Ama gidilecek yol uzundu. 2007-2009 yılları arasında Adalet Bakanı olan <b>Mehmet Ali Şahin</b>, Öcalan’la İmralı’da görüşmek isteyen MİT Müsteşarı <b>Emre Taner</b>’e Ada’nın bağlı olduğu <b>Bursa Garnizon Komutanı</b>’nın izin vermediğini açıkladı geçenlerde. O günlerde gazetecilerle görüşen Öcalan’ın avukatları bana Öcalan’ın en çok Ankara’daki sivil-asker dengesinin son durumunu merak ettiğini söylediklerini hatırlıyorum. Türkiye ancak 2010 referandumuyla Kemalist askerî vesayet düzenini geri püskürtmeyi başardı. İlk kez bir sivil iktidarın Ankara’ya tamamen egemen olması çözümün kapısını açtı.</p>
<p><b><br/>İkincisi</b> de bununla bağlantılı. <b>Türkiye’nin demokratikleşme sürecinde pek çok tabu gibi Kürt meselesi de tabu olmaktan çıktı</b>, altı yıl önce üniversitede Kürt Sorunu başlıklı toplantı düzenlemek büyük olay olurken, şimdi o toplantıların aynısı her akşam ana akım televizyonlarda yapılıyor.
                                    	<br/><br/>
<a class="lnk2" href="/web/20130514102236/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/yildiray-ogur/makale-boyle-buyurdu-zeitgeist.htm), [web.archive.org (arşiv bağlantısı)](http://web.archive.org/web/20130514102236/http://www.taraf.com.tr/yildiray-ogur/makale-boyle-buyurdu-zeitgeist.htm)
