# Cemreden önce Angela düştü

*Yıldıray Oğur 26.02.2013*

<div class="yazi">Bir hafta önce havaya düşen cemre ile son 30 yılın en erken ve en güzel baharı yaşanıyor. Tam yarın ikinci cemrenin de suya düşmesini beklerken hesapta olmayan bir <b>“melek”</b> de toprağa düşüverdi. <br/><br/>Aslında, <b>Angela Merkel</b>’in ismiyle müsemma bir melek olmadığının sadece Almanya’nın eline düşmüş Avrupa halkları değil AB sürecine koyduğu taşlar yüzünden Ankara da uzun süredir farkında. <br/><br/>Peki, Patriotlarını özleyip gelmediğine göre ne oldu da Merkel, Angela yüzünü takıp uzun süredir ülkesini, aralarında partisi Hıristiyan Demokratların vakfının da olduğu Alman vakıflarını PKK’nın hamiliğiyle suçlayan Erdoğan’ın davetini kabul ederek Türkiye’ye geldi? Ve ne tesadüftür ki ondan birkaç gün önce de Fransa, 2007’den beri engellediği Türkiye’nin AB müzakerelerini tıkayan <b>“Bölgesel politikalar”</b> başlıklı 22. faslın açılmasına bir anda yeşil ışık yaktı? <br/><br/>Tüm bunların Başbakan’ın Şanghay Beşlisi blöfünden sonra gelmesi herhalde tesadüf olmasa gerek. Anlaşılan, Türkiye’de etek boyundan bile <b>“Batı ekseninden kayıyoruz”</b>a varabilenlerin yüreğini ağzına getiren o blöf işe yaradı. Avrupa, Türkiye’yi kaybetmemek için yeniden müzakere treninin lokomotifine kömür atmaya başladı. <br/><br/>Peki, Başbakan durup dururken neden Şanghay Beşlisi ile Avrupa’yı tehdit etmişti? Tam da Türkiye, 30 yıllık savaşı bitirmeye yoğunlaşmışken, doğu cephesi teyakkuz hâlindeyken, AB ile yakın bir müzakere takvimi bile ortada yokken, Patriot kardeşliği yaşanan Batı’ya karşı bir cephe açmak pek de akıl kârı değildi. <br/><br/>Uzun zamandır Türkiye’de olan biten büyük olayların neredeyse tamamı Kürt meselesindeki çözüm trafiği ve Suriye bağlantısı kurulmadan anlaşılamaz. <br/><br/>Hatırlayalım: Başbakan Şanghay çıkışını ne zaman yaptı? Paris suikastından sonra. <br/><br/>Üzerinden sadece bir ay geçmesine rağmen Paris suikastıyla ilgili yaşanan ortaklaşa sessizlik cinayetin hemen ardından dillendirilen uluslararası istihbarat işi iddialarını güçlendiriyor.
                                    	<br/><br/>
<a class="lnk2" href="/web/20130502000541/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/yildiray-ogur/makale-cemreden-once-angela-dustu.htm), [web.archive.org (arşiv bağlantısı)](http://web.archive.org/web/20130502000541/http://www.taraf.com.tr/yildiray-ogur/makale-cemreden-once-angela-dustu.htm)
