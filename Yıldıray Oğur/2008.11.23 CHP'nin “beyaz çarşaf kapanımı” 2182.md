# CHP’nin “beyaz çarşaf kapanımı”

*Yıldıray Oğur 23.11.2008*

<div class="taraf_structure_2col_1zq">
<div class="margen_n">



 <p>CHP’nin “kara çarşaf” açılımı çarşaf çarşaf çıktı zaten her yerde. <br/>Bu yazı CHP’nin “kara çarşaf” açılımı ile eşzamanlı olunca pek kimsenin dikkatini çekmeyen CHP’nin “beyaz çarşaf kapanımı” hakkındadır. <br/>CHP’nin “kara çarşaflıları” hakkında artık çok şey biliyoruz. <br/>Baykal’dan dinleyelim: <br/>“O çarşafları bir siyasi simge olarak taşımadıkları ortada. <br/>CHP’ye girmeyi içlerine sindiriyorlar. <br/>Evlerinde Atatürk resmi asılı, Atatürk sevgisi ve saygısı taşıyorlar.” <br/>Peki ya CHP’nin “beyaz çarşaflıları” hakkında ne biliyoruz? <br/>Çok az şey. Gizemlidirler. Günün her vakti, Allahın her günü beyaz çarşaflarıyla ortalıkta dolaşmazlar. Günlük hayatta normal senin benim gibi insanlardır. Modernlik, çağdaşlık takiyyesi yaparlar, tanımak zordur. <br/>Ama beyaz çarşafları her zaman iççamaşırı gibi, şık kıyafetlerinin altında saklıdır. Karşılarına bir “kara çarşaflı” bir “türbanlı” çıkmaya görsün kapalı bir yere girerler, kostüm değiştirirler, faşizmin süpermen kıyafetlerini giyerler. <br/>Yine de onları beyaz çarşaflarıyla görmek çok az insana nasip olmuştur. Onlar hakkındaki bilgilerimiz görenlerin anlattıkları kadardır. <br/>İşte CHP’nin “beyaz çarşaflıları” hakkında bilebildiklerimiz: <br/><br/>***<i> <br/><br/>“Türban ve çarşafın” sadece sokakta değil, okullarda ve kamu kurumlarında da geçerli bir kıyafet olduğunu kabul edip, sesinizi kesmeniz gerekir. Atatürk devrimlerinin kazanımlarını da toprağa gömer, unutursunuz. Bu yaşamımızın her alanı şer’i kuralların istilasına uğramış bir Türkiye’ye doğru tüm hızımızla gideriz.” </i>(Oktay Ekşi –<i>Hürriyet</i>) <br/><br/>Beyaz çarşaflılar için türban ve çarşaf sokaklarda bile yasaklanmalı, en azından (her ne demekse) “geçersiz” hale getirilmelidir. Türbanlı ve çarşaflı kadınlarla ilişki kurmak onları normalleştirir. Basit bir günaydın bile şeriat yolunda atılmış bir adımdır. Yüzlerine kezzap atılamasa bile görünce buğz edilmeli, surat buruşturulup, yüz çevrilmelidir. Yoksa bizi hep izleyen Atatürk çok üzülür. Beyaz çarşaflarının altında bu kadar da naif bir çocuk kalbi atmaktadır. <br/><br/>***<i> <br/><br/>“Dünyaya dinî referanslarla bakan, hayatlarını dinî referanslara göre yaşayanların herhangi bir sol partiye yönelmelerini beklemek hayaldir. Kadınların tek görevlerinin çocuk doğurmak ve bunlara bakmak olduğunu düşünen, ailesini buna göre yaşatan birinin de ‘sosyal demokrat’ siyasi görüşe sahip olması mümkün değildir.”</i> (Okay Gönensin <i>–Vatan</i>) <br/><br/>Beyaz çarşaflılar için dinî cehalet iftihar vesilesidir. İslam ile ilgili bilgileri oryantalist bir Japon’unkinden bir gram bile fazla değildir. Onlara göre bırakın türbanlı ve çarşaflı olmayı, dinî referanslarla yaşayan bu türün kadınlarının hayatı ile dişi hipopotamınki arasında hemen hemen hiçbir fark yoktur. Bu türün erkekleri de, dişisini ve yavrularını korumakla görevli erkek hipopotamlar hükmündedir. Bu türler arası evlilikler mümkündür. <br/><br/>***<i> <br/><br/>“Hatta CHP’nin bu kesimlere ulaşması zorunludur. Onları din bezirgânlarının ellerinden, etki alanlarından kurtarır. Çocukların çağdaş eğitime yönelmelerine, kadın-erkek eşitliğine, kadın haklarına, çocuk haklarına doğru yönelmelerini sağlar</i>.” (Fikret Bila <i>–Milliyet</i>) <br/><br/>Beyaz çarşaflılara göre siyasal partiler ile köy enstitüleri arasında da çok az fark vardır. Solcu bir partiye avam partileri gibi oy avcılığı yapmak yakışmaz. İyi bir solcu parti seçmenini kendi elleriyle seçer, önce güzel bir yıkar, kurutur, temizler, saçını keser, yemek yedirir, üst baş alır, eğitir, anlatır, öğretir, kafasını şişirir. Ancak bu aşamalardan geçmiş bir seçmen bir sol partiye oy vermeye hak kazanmıştır. Kullanılmaya, kandırılmaya müsait bu geri zekâlı, saftirik seçmen artık aydınlanmıştır ve ister istemez bir sosyal demokrat partiye oy verecektir. <br/><br/>***<i> <br/><br/>“Fotoğraflarda ‘sadece çarşaflılar’ ile memnun mesut gülümseyerek rozet takan Baykal var. Kimse dışlanmasın ama düne kadar türbanlıların gösterilerinde tek tük çarşaflı kadın öne çıktığında manşetlere haber olarak geçen bir İran, Suudi Arabistan giysisine de, devrim karşıtlığını simgeleyen bir kıyafete de Cumhuriyet’ten 85 yıl sonra geri dönülmesin. ‘Bu da Türk kadınının normal giyimidir’ mesajı çıkmasın.”</i> (Ruhat Mengi <i>–Vatan</i>) <br/><br/>Beyaz çarşaflılar kıskançtır. Liderlerinin başka kadınlarla mutlu mesut görünmesini kaldırabilecek bir medeni düzeye henüz erişememişlerdir. Trendsetterdırlar. Ellerine fırsat geçse kadınların “normal giyimine” bile karışacak kadar üst düzey bir zevk, estetik ve iktidar anlayışına sahiptirler. <br/><br/>***<i> <br/><br/>“Ecevit bunu varoşlarda, kırsal kesimde yaşayan kadınların kalplerine seslenerek, onların umudu olmayı başararak yapmadı mı? O kadınların gözlerindeki ışıkla Ecevit’i kutsadıklarını da gördüm. Ama Ecevit’i her iki seçimde de izlemiş bir gazeteci olarak bir gün bile bir kara çarşaflı kadınla yan yana görmedim.”</i> (Tufan Türenç <i>–Hürriyet</i>) <br/><br/>Beyaz çarşaflıların insanüstü yetenekleri vardır. İkili ilişkilerde el teması ve yan yana gelmek yerine gözlerini kullanırlar. Beyaz çarşaflıların şu atasözü bu durumu en iyi biçimde açıklar: “Seninle yan yana resim vermeye çekinirim, utanırım ama senin gönlüne öyle bir seslenirim ki beni gözlerinle kutsarsın.” <br/><br/>Yani Baykal’ın “kara çarşaflı” açılımı kadar bu “beyaz çarşaflılara” kapanımı da çok önemlidir ve çok yerindedir. Bu “kapanımın” acilen devamı getirilmelidir.</p>
<br/>
<br/>
<br/>



<br/>


<div id="taraf_not">
</div>

</div>


</div>
