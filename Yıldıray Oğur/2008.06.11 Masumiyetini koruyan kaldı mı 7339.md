# Masumiyetini koruyan kaldı mı?

*Yıldıray Oğur 11.06.2008*

<div class="taraf_structure_2col_1zq">
<div class="margen_n">



 <p>Kimseden ümidini kesmemek, herkesin bir vicdanı ve adalet duygusu olduğuna inanmak bu hesap kitap dünyasında bir zaaf işareti midir?<br/>
<br/>
‘Evet’ cevabının çocuksu masumiyete veda anlamına geleceği bu soruyu en çok ?emdinli’de o kitabevinin bombalanması üzerine yaşananların görüntülerini izlerken düşünmüştüm. <br/>
<br/>
?emdinlililerin kim bilir tanık oldukları kaçıncı bombalamaydı bu. Ne çok faili meçhul cinayet görmüşlerdi o sokaklarda, neler yaşamamışlar ve nelerin cezasız kaldığına şahitlik etmemişlerdi ki? Ama o gün suçüstü yakaladıkları o iki astsubayı kolluk güçlerine teslim edip devletin adaletinin karşısına çıkarmak için gösterdikleri azim gerçekten de görülmeye değerdi. En azından bu kadar apaçık bir suçüstü karşısında adaletin de insafa gelip tecelli edeceğine samimiyetle inanmışlardı, bu çok açıktı. Arabanın arkasındaki silahları ve bombaları heyecanla, o güne kadar yaşadıkları acılara çoğu zaman kör kalmış gazetecilere göstermekteydiler. Ve bir yetkili gelene kadar suçüstü mahallini terk etmemekte de ısrarlıydılar.<br/>
<br/>
?emdinlililer. Ne kadar naiftiler ve ne kadar masumdular. <br/>
<br/>
Ama yazık ki adaletine, vicdan sahibi seslerine inandıkları memleket bu kadar masum ve naif değildi. Önce Genelkurmay Başkanı bomba atarken suçüstü yakaladıkları adamlar için “İyi çocuklar” dedi. Sonra 39 yıl ağır ceza ile yargılanan o iki ‘iyi çocuk’ askerî mahkeme tarafından tahliye edildi. Bu da yetmedi, olayın üzerine giden savcı Ferhat Sarıkaya da bırakın Meclis’i, hukukun bile üstünde olmak isteyen yargının Yüksek ?ûrası tarafından sonsuza kadar meslekten ihraç edildi. Masumiyetlerine son darbe suçüstü yakaladıkları hukuksuzluğa “ordumuzu yıpratmaya dönük bir tertip” muamelesi çeken medyadan geldi.<br/>
<br/>
Yani ?emdinli masumiyetinin, naifliğinin başına gelmeyen kalmamıştı.<br/>
<br/>
Vicdan ve masumiyet tarihimizin ibret vesikası ?emdinli örneğine rağmen insanın bir tarafı inatla yine de naifliğin peşini bırakmıyor. “Bir gün onlar da olan biteni görecekler, aralarından vicdan sahibi birileri çıkacak ve gerçek karşısında artık daha fazla kayıtsız kalamayacak” diye insani masumiyete olan inancını korumaya devam ediyor.<br/>
<br/>
Siz çok iyi biliyorsunuz. Masa komşum, Taraf’tan arkadaşımız Mehmet Baransu Jandarma Genel Komutanlığı içinde 2002 yılından beri faaliyet gösteren Cumhuriyet Çalışma Grubu’nun varlığını ortaya çıkardı birkaç gün önce. Bir dizi çok ciddi haber yaptı. 28 ?ubat’ın artık herkesin varlığını kabul ettiği Batı Çalışma Grubu’nun bir devamı Cumhuriyet Çalışma Grubu. CÇG rektörlerden, STK’lara, Sezer’den muhtemelen gazetecilere çok geniş bir kesimle sürekli irtibat halinde siyaset üretiyor, muhalefet örgütlüyor, istihbarat topluyor, bir nevi siyasi parti gibi çalışıyor. <br/>
<br/>
Muhtemelen şimdi televizyonlarda ve gazetelerde bize hukuka saygı dersleri veren pek çok kişi de bu hukuksuzluğun 2002’den beri farkında. Hadi diyelim onların bir kısmından ümidi sonsuza kadar kestik. Onlar bu laik cihadın yılmaz laik mücahitleri. Burası darül harb, her şey de mubah. <br/>
<br/>
Peki ya tüm bu hukuksuz yapıların varlığından habersizce samimi ve naif duygularla bu Cumhuriyet’e, devlete, Kemalizme bağlılıklarını sürdürenler? Onlar böyle bir haberle karşılaştıklarında ne düşünüyorlardır? <br/>
<br/>
İçinde bulundukları siyasi kavganın şehvetine kapılıp hepimizin içinde olduğu geminin su almasına seyirci mi kalıyorlardır? “Allah kahretsin bu da hasımlarımızın bizi sıkıştıracağı bir argüman, görmezden gelelim mi” diyorlardır? <br/>
<br/>
Artık köşe yazarlarıyla bile siyasi polemiklere girip açıklamalar yapan Genelkurmay Başkanlığı’ndan bu çok ciddi iddialarla ilgili şu ana kadar kamuoyunu ikna edecek bir yalanlama gelmemesinden şüpheye düşmüyorlar mıdır? <br/>
<br/>
Bundan sadece 10 yıl öncesine kadar varlığı herkesin malumu Batı Çalışma Grubu gerçeğinin yaşandığı bir ülkede, burası Norveç’miş gibi sahte bir şüpheciliğe bürünmek, “olmaz böyle şey, orduyu yıpratmaya dönük çevrelerin tertibi bu” açıklamalarının arkasına saklanmak onların da vicdanlarını rahatsız etmiyor mudur? <br/>
<br/>
Samimiyetle inandıkları Cumhuriyet’in Ergenekonlarla, Cumhuriyet Çalışma Grupları ile yasa dışı, hukuk dışı yollarla daha nereye kadar gideceğini düşünüyorlar acaba?<br/>
<br/>
Türkiye’nin geleceğiyle ilgili kafalarında hepimizi heyecanlandıracak meşru ve demokratik bir proje, ya da sadece en azından kendilerini heyecanlandıran bir cumhuriyet hayalleri yok mu artık? <br/>
<br/>
Her gün yeni birisi ortaya çıkan tüm bu pisliklerin üzerini örterek, günü kurtararak mı bu hayallerine kavuşacaklarını düşünüyorlar, bunu daha ne kadar sürdürebileceklerini düşünmekteler?<br/>
<br/>
Velev ki bir gün AKP’den, dincilerden, Kürtler’den paçalarını kurtarıp, sonsuza kadar bu topraklarda sessizliği sağladılar, yeni bir düzen kurdular. ?imdi işlerine geldiği için karşısında sessiz kaldıkları bu hukuksuz yapıların o gün kendi başlarına da bela olacağını şimdiden hesaplayamıyorlar mı?<br/>
<br/>
Ya da bugün alenileşmelerini yaptırımsız bırakarak, yok sayarak meşrulaştırdıkları Ergenekonların, Cumhuriyet Çalışma Grupları gibi yapıların yarın kendilerinden hoşlanmayan insanların eline geçmesinden, başlarına bela olmasından endişe etmiyorlar mı?<br/>
<br/>
Hadi diyelim bugün siyasallaşmış hukuk, Meclis’in haklarını gasp etmiş, üyelerini kim atamışsa ona göre kararları önceden tahmin edilebilen bir Anayasa Mahkemesi işlerine geliyor. Peki, bir gün gelip de o siyasallaşmış hukuku çok korktukları Fethullahçıların ele geçirmesi ihtimalinden, Anayasa Mahkemesi’nin üyelerinin çoğunu Abdullah Gül’ün atadığı günlerin gelmesinden de mi korkmuyorlar? Bugün nefislerine uyup kısa vadeli menfaatler uğruna bu çarpık sistemi savunmanın yarın başlarını daha büyük bir belaya sokacağını düşünemeyecek kadar mı ufuksuzlar? Kavganın şehveti gözlerini bu kadar mı kör etmiş durumda? <br/>
<br/>
Yoksa artık saflaşma çok keskin, bu soruların karşılık bulacağı umulan vicdanlar hakkaniyet duygularını çoktan kaybetmiş ve tüm bu naif ve saf soruları soran yazar da rutin bir Cumhuriyet Çalışma Grubu toplantısının eğlence kaynağı mı olmuş durumda?<br/>
<br/>
11.06.2008</p>
<br/>
<br/>
<br/>



<br/>


<div id="taraf_not">
</div>

</div>


</div>
