# Hülya Avşar için Ergenekon

*Yıldıray Oğur 26.04.2009*

<div class="yazi">Geçenlerde Savcı Öz’ün memleketi olan Bursa’ya gittiği haberlerini görünce sahiden endişelendim. <br/><br/>Ya yüz yılda bir bulduğumuz bir savcının da tepesi atarsa, “Ne haliniz varsa görün. Çok biliyorsanız buyurun siz yapın” deyip memleketine dönerse ne yaparız acaba? <br/><br/>İster misiniz muhalif SAT komandoları ile kalalım yine bir başımıza... <br/><br/>Ama herkes yeminli. Geldiği Bulgaristan’a kadar püskürteceğiz savcıyı. <br/><br/>Son olarak 1 Mayıs katliamının avukatı elinde bir dosya ile gitmiş savcıya. Çıkışta da basına 1 Mayıs’ta Taksim’e çıkmayı başarmış gibi bir zafer havasında anlatıyordu o görüşmeyi: “Savcıya ‘sadece darbeyi sorgularsan, geçmişteki katliamların üzerine gitmezsen AKP’nin savcısı olursun’ dedim.” <br/><br/>Tutanın elinde kalacak savcı. <br/><br/>“AKP’nin savcısı mısın, samimiysen asıl şunların peşine gitsene, gitsene” diye sinir bozanlar. <br/><br/>“Darbe ile sınırlı kal, saygın insanlara dokunma” diye akıl verenler. <br/><br/>“Ben bunun kitabını yazdım. Sen iyisi mi Susurluk’ta kal, daha ileride bir şey yok” diye kılavuzluk yapanlar. <br/><br/>Her gün kuyu kazılmasına rağmen hâlâ “Fırat’ın doğusuna gel, asıl katiller burada, gelemezsin ya, gelemezin ya” diyenler... <br/><br/>Yerin altından silahlar çıkınca depresyona girenler, çamurdan bomba çıkarmaya“savcının halkla ilişkileri” diyenler. <br/><br/>Ergenekon sanıklarını uçakta bile yalnız bırakmayıp, mentorluk yapanlar. Karşıt halkla ilişkiler için tutuklananların çocuklarını bulup “Babam tutuklanmasaydı beni 23 Nisan’a götürecekti” mektuplarıyla gözyaşlarına oynayanlar. <br/><br/>Güne, bugün Ergenekon’u örtbas için ne yapabilirim diye başlayanlar.
                                    	<br/><br/>
<a class="lnk2" href="/web/20120525002146/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/yildiray-ogur/makale-hulya-avsar-icin-ergenekon.htm), [web.archive.org (arşiv bağlantısı)](http://web.archive.org/web/20120525002146/http://www.taraf.com.tr/yildiray-ogur/makale-hulya-avsar-icin-ergenekon.htm)
