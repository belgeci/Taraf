# Güneş gözlüklerinizi takın...

*Yıldıray Oğur 01.01.2013*

<div class="yazi"><p>2010 yılının son günlerinde Kolombiya ordusuna bağlı komandolar Blackhawk helikopterleriyle FARC gerillalarının yaşadığı Macerana dağlarındaki ormanlığa indiler. Ormanda boyları 25 metreyi bulan ağaçlardan dokuzunu seçtiler ve tırmanmaya başladılar.</p>
<p>Ellerinde renkli Noel ışıkları vardı. Ormanın derinliklerinde farklı noktalarda seçtikleri ağaçları o ışıklarla süslediler. Işıkları, ancak yanlarına yaklaşıldığında yanmaları için ısı sensorlarına bağladılar. Ağaçlara birer de pankart astılar. Pankartta şöyle yazıyordu:<br/><br/><b>“Eğer Noel ormanın derinliklerine kadar gelebiliyorsa siz de evinize dönebilirsiniz. Haydi ayrılın. Noel’de her şey mümkün...”</b></p>
<p>Operasyonun adı <b>Noel Operasyonu</b>’ydu (<b>The Operacion Navidad</b>). Operasyonun komuta merkezi <b>Bogota</b>’daki <b>Lowe Reklam Ajansı</b>; ajansın kapısını müşteri olarak çalan ise bir zamanlar en kirli savaş stratejilerini denemiş Kolombiya Savunma Bakanlığı. </p>
<p>Noel gecesi o ormanda yürüyen FARC gerillalarından kaçının bu sürprizle karşılaştıkları bilinmiyor. Ama bugün Kolombiya ile FARC, dünyanın gözü önünde masaya oturduysa o Noel ışıklarının yumuşattığı havanın muhakkak bunda bir katkısı olmuştur. </p>
<p>Çünkü bir barışın temeli iyi niyettir. Barış yapmak için masaya oturan insanlar dünyanın en iyi, en diğerkâm, en demokrat insanları oldukları için değil, bu savaşın bitmesi onların da işine geldiği için iyi niyetli olurlar. Ama onların iyi niyeti de yetmez. Savaşın tarafı olanların da bu barışa inanması gerekir. Bu da ancak iyimserlikle olur. </p>
<p>En zor olanı da budur. Çünkü bir savaş biterken geriye sadece cesetler kalmaz, öfkeli ve kötümser insanlar da kalır. Kötümserliğin, karamsarlığın alıcısı çoktur. Barışı savunmak içinse savaşın son demleri en zor vakitlerdir. İntikam için, zafer için bilenmiş bekleyenleri karşılıklı geri adımlar atılmış bir barışa ikna etmekten daha zor bir iş yoktur.</p>
<p>Bir savaşın bitmemesi için binlerce neden bulunabilir, artçı sarsıntılardan herhangi biri, geçmişteki kötü tecrübeler barışın tam bir kandırmaca, ihanet olduğuna gerekçe yapılabilir.
                                    	<br/><br/>
<a class="lnk2" href="/web/20130514100341/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/yildiray-ogur/makale-gunes-gozluklerinizi-takin.htm), [web.archive.org (arşiv bağlantısı)](http://web.archive.org/web/20130514100341/http://www.taraf.com.tr/yildiray-ogur/makale-gunes-gozluklerinizi-takin.htm)
