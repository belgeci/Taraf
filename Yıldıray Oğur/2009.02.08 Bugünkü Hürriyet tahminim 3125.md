# Bugünkü Hürriyet tahminim

*Yıldıray Oğur 08.02.2009*

<div class="taraf_structure_2col_1zq">
<div class="margen_n">



 <p></p><p>Bu bir yazı değil küçük çaplı bir kumardır. <br/><br/>Bugünkü <i>Hürriyet</i> gazetesini dünden tahmin ediyorum. <br/><br/>Hepsini değil tabii manşeti ve birkaç köşe yazısını... <br/><br/>Var mısınız iddiasına? <br/><br/>Sonuç kuponu bugün <i>Hürriyet</i> ile ücretsiz... <br/><br/>Şans melekleri benimle olsun diyor ve yazarlar editörümüz Tamer abiye doğru gönder tuşuna basıyorum...<b> <br/><br/><br/></b><b><font size="2">Manşet:</font><i><font size="2"> </font></i></b><b><i><br/><br/><font size="3">Tolon Paşa soluğu boğazda aldı</font></i><font size="1"> <br/><br/></font>Spot:</b> Ergenekon davasında delil yetersizliğinden serbest bırakılan Hurşit Tolon hapishaneden çıkar çıkmaz soluğu Boğaz’da aldı ve ilk olarak <i>Hürriyet</i>’e konuştu: “Ergenekon’u ben bir rakı markası sanıyordum.”<b> <br/><br/>Manşet içinde kutu olarak bir köşe yazısı:</b> Tolon’un Boğaz’daki özgürlük yemeğine ben de davetliydim. Daveti alınca aslında önce çok şaşırdım. Ama sonra her türlü suçlamayı göze alıp kabul ettim. Evet, Hurşit Paşa darbeci olabilir. Ergenekoncu da olabilir. Demokrasiye de kastetmiş olabilir. Ama balıktan anladığı ve tam bir salon beyefendisi olduğu çok açık. Bir ara bana da takıldı “Ben sizi 28 Şubat günlerinde de izlerdim. Sakal size çok yakışıyor aman kesmeyin.” <b><br/><br/><font size="2"></font></b></p><br/>
<p><b><font size="2">Başyazı:</font></b><font size="2"> <br/></font><br/>Laiklik. Laiklik. Laiklik. İşte bütün mesele bu. Boklu Ortadoğu coğrafyasının ortasında Atatürk gibi bir lider çıkmasa siz hâlâ parmaklarını çatal gibi kullanan o Araplarla aynı pilav kabına kaşık sallıyordunuz. Ama Arap’tan çok Arapçı olanlar bunu anlarlar mı? Zikir çekmekten fevri atmış o malum kafaya bunu anlatmak mümkün mü? İran bile uzaya gidiyor biz hâlâ çarşafa takılıp kaldık. Yazıklar olsun Köy Enstitüleri’ni kapatanlara. Bugün Yo-Yo Ma, Hasanoğlan’dan değil Japonya’dan çıktıysa bunu vebali o aymaz din bezirgânlarının başınadır. Laiklik cehenneminde cayır cayır yansınlar inşallah. İki çift lafım da 1950’den sonra demokrasi memokrasi diyerek rejimin altını oyan karşı devrimcilere... <br/><br/>Ay ben bile kendimden sıkıldım. Cumhuriyeti, laikliği sıkıcı bir mesele haline getirenler utansın. Benim için Türkiye bitmiştir. Daha da ben gelmem buraya.<b> <br/><br/><font size="2"></font></b></p><br/>
<p><b><font size="2">3. Sayfa-Köşe yazısı:</font><i> <br/><br/><font size="3">Ergenekon köpekleri</font></i></b><font size="3"> <br/></font><br/>Yandaş medyada bir haber; Hayvan barınaklarının arkasından da Ergenekon çıkmış. <br/><br/>O zaman köpekler de darbeci oluyor. Parola hav hav, işareti Hav hav havmış. <br/><br/>Sokak köpeklerinden çeteler kurup bazı çakal aydınların üzerine salacaklarmış. <br/><br/>Herhalde köpek bağlantısı üzerinden Ergenekon’un bir dalgası da bana ve Panter Emel’e de uzanır. <br/><br/>Ne yapalım BOP’a köpeklik edeceğime, darbeci safkan köpeklerle paşa paşa yatarım. <br/><br/>Bu da benim light pazar yazım olsun.<b> <br/></b></p><br/>
<p><b><font size="2">5. Sayfa-Tarih Sayfası:</font><i> <br/><br/><font size="3">Atatürk de Ergenekon’daydı</font></i></b><font size="3"> </font><br/><br/>New York aydınları bilmez ama bir zamanlar Türk Tarih Kurumu’nun dergisinin adı da <i>Ergenekon</i>’du. Başyazarı da Mustafa Kemal. Bugün bu tertibe bu adı verenler o günlerin intikamını alıyor olabilir mi? Vallahi uydurmuyorum. Tarih tekerrürden ibaretmiş, ben ne yapayım. Şu tarih içindeki Ergenekon kazılarım bir bitsin, <i>Taraf</i>’ın Selanik göçmeni arka sayfa güzelinin bir zamanlar <i>Playgirl</i> dergisine verdiği pozlara da geleceğim. Pozu verdikten sonra da sırayla Mehmet Eymür, Fethullah Gülen ve Soros ile görüşüp, AB fonlarından da para almış. Tüm bunları belgeleri önümüzdeki ay eski dergim <i>Aydınlık</i>’ta. Bu iğrenç ilişki ağının devamını da <i>Akşam</i>’da müstear adla yazacağım...<b> <br/><br/><font size="2"><br/>18. sayfa-Köşe yazısı:</font><i> <br/><br/><font size="3">Çarşaf</font></i></b><font size="3"> <br/></font><br/>Çarşaf <br/><br/>Kanlı mı olacak kansız mı? <br/><br/>İşte 29 Mart günü buna karar vereceksin. <br/><br/>RTE marka derin dondurucunun içinde namus bozulmadan saklanır mı sandın ey bidon kafalı. <br/><br/>Bakalım o gün “top bash”larla mı olacaksın yoksa haramilere karşı adaletin kılıcını mı kuşanacaksın? <br/><br/>Sonra ağlayıp sızlama vallaha seni de Ergenekoncu yaparlar, aman aman.... <br/><br/>Sonra ben bile kurtaramam seni. <br/><br/>Anladın sen onu. <br/><br/>Zıtt Erenköy. <br/><br/>Anlayan anladı. <br/><br/>Tamam. Bugünlük bu kadar. <br/><br/>Hadi yazı bitti. <br/><br/>Dağılın.<b> <br/><br/><font size="2"><br/>Orta sayfa-Genel Yayın Yönetmeni:</font><i> <br/><br/><font size="3">Jeff Buckley’den Hallelujah’ı dinlerken</font></i></b><font size="3"> </font><br/><br/>Bugün pazar. Bugün siyaset yazmak istemiyorum. Ama çok iyi biliyorum benden nefret eden azgın bir azınlık var. 20 bin satan gazeteler var. Bakmayın her yazımda onlardan bahsettiğime. Umurumda değiller dersem inanır mısın? Çünkü biliyorum ki onların torunları da bir gün bana hak verecek. Bugün onların torunlarının özgürce yaşayacağı bir Türkiye için çıkıyor bu gazete. Ama bu azgın azınlık öylesine bir korku toplumu yaratıyor ki. Bu durumdan benim gibi torunları olan Başbakan da çok rahatsız, biliyorum. O azgın azınlık içinde dostlarım da var. Onlar da gidişattan rahatsızlar. Ama cemaat baskısıyla aman bana da Ergenekoncu derler diye susuyorlar. Ben de normal bir insanım tabii. Bugün pazar hoş bir hikâye anlatayım size. Bakın artık ne noktaya geldi Türkiye. Geçen gün torunum gizlice odamdan içeri sızmış. Yatağın altına saklanmış. Ben de pijamalarımı giymiş Petrol Ofisi’nin işletme raporlarını okuyorum. Birden yatağımın altından torunumun sesi geldi. “Ortam dinleme yapılıyor, tamam. Ergenekon operasyonu yapılsın, tamam.” Evet, torunumun bu aralar en sevdiği oyun Ergenekon polisçiliği. O gün biraz korktum. Ama artık ben de onun oyunlarının bir parçasıyım. Ben Ergenekon’un bir sonraki dalgasında hedef olan bir gazeteci oluyorum, o Ergenekoncuları yakalayan o gözlüklü bereli polislerden. Evin içinde koşuşturup duruyoruz. Ama Türkiye’yi böylesine bir korku devleti haline getirenler bir an önce bu yaptıklarının bir oyun olmadığının farkına varmalılar. Bu arada tüm bunlar olurken ben Jeff Buckley’in muhteşem sesinden Hallelujah’ı dinliyordum. Hayat çok güzel... Bu gazeteyi yönetmek de...</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/3931.htm), [web.archive.org (arşiv bağlantısı)](http://web.archive.org/web/20090913020322/http://www.taraf.com.tr:80/makale/3931.htm)
