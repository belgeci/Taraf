# E-ergenekon

*Yıldıray Oğur 05.02.2009*

<div class="taraf_structure_2col_1zq">
<div class="margen_n">



 <p><i>Taraf’</i>ın dünkü manşetinin ardından www.irtica.org, www.terorguvenlik.net, www.armenianreality.com, www.pkkgercegi.net, www.greekmurderers.net, www.yunanli.com, www.turkses.com gibi psikolojik harekât siteleri sabah saatlerinde önce hep birlikte kapandı, öğleden sonraki saatlerde de siteler yine hep birlikte açıldı. <br/><br/>Bu sitelerin gizemli sahibinin manşetten sonra epey telaşlandığına işaret bu. Ama sitelerin aynı anda kapanıp aynı anda açılması da ancak sitelerin tek merkezden yönetildiklerinin başka bir delili oldu. <br/><br/>Önce <i>Taraf’</i>ın manşetini yeniden hatırlayalım. <br/><br/>İrtica, PKK, terör, Ermeniler, Yunanlılar yani “devletin” tüm düşmanları ve ötekileri hakkında yayın yapan sahipsiz bir takım sitelerden bahsediyoruz. Ve Türkiye’deki kes yapıştır internet dünyası düşünüldüğünde oldukça profesyonelce hazırlanan ve güncellenen bu siteler çok ciddi bir bilgi, belge ve haber arşivine sahip. <br/><br/>Ve önemlisi de bu sitlerde kimin tarafından hazırlanıp, güncellediği hakkında hiçbir bilgi ve işaret yer almıyordu. <i><br/><br/>Taraf</i> dün bu sitelerin Deniz Kuvvetleri’nden burs alıp yıllar önce ABD’de bilgisayar eğitimi almış eski bir bahriyeli, bilişimci bir Ergenekon zanlısı ve TSK içindeki sivil ve muvazzaf askerlerle ilişkisini ortaya koydu. <br/><br/>Peki, e-ergenekon sitelerinin gizemli sahiplerini dün bu haberle bu kadar telaşlandıran neydi? <br/><br/>Sadece birkaç siteye bakıp hep birlikte karar verelim. <br/><br/>Önce Erdoğan’ın Davos’taki tavrından yüz kat büyüklükte bir diplomatik skandala neden olabilecek, hatta savaş çıkartabilecek olanına bakalım.<b> <br/><br/><font size="4">www.greekmurderers.net ya da </font><font size="4">www. yunanli.com</font> </b><br/><br/>Türkçe ve İngilizce versiyonları olan bu siteye benzer başka adlarla da ulaşılabiliyor. <br/><br/>Yunanlıların Batı Trakya, Kıbrıs’ta Türklere yönelik yaptığı katliamlarla ilgili ayrıntılı dosyaların yer aldığı sitede Atilla Olgaç’ın açıklamalarına cevaplar gibi güncel olaylar da var. <br/><br/>Asıl ilginç olanlar ise, sitede ajanslarda bile bulunamayan bazı haberlerin yer alması. Mesela 20 ocakta Güney Kıbrıs’ta yaşayan bir Türkün arabasına yapılan bir saldırı fotoğraflarıyla haberleştirilmiş. 29 ocakta ise Gümülcine’de bir sokağa milliyetçi Yunanlılar tarafından atılan molotof kokteyli ile ilgili bir haber de fotoğraflarıyla sitede yer alıyor. Haberde 29 ocağın Batı Trakya’da Yunanistan’a karşıtı direniş günü olduğu da söylenmiş. <br/><br/>Asıl diplomatik kriz çıkaracak kısım ise İngilizce sitedeki haberin Batı Trakya Türklerini temsil eden bir bayrakla kullanılması. Yunanlıları kızdırmak için bununla da yetinilmemiş. Yine İngilizce sitede Yunanistan’ın Makedonya bölgesindeki Makedonların meselelerine de el atılmış, onlar da bayraklarıyla haberleştirilmiş. <br/><br/>Bunun ne kadar büyük bir diplomatik skandala yol açabileceğini anlamak için bir an için şunu düşünün: Yunanistan ordusu ile ilişkili olduğu ortaya çıkan bir sitede Pontuslular, PKK’ya destek veren haberler hem de Pontus ve yeşil sarı kırmızılı bayraklarla yer alıyor. <br/><br/>Bu konuda Genelkurmay Başkanlığı’nın derhal açıklama yapması ve bu sitelerle kurumsal olarak hiçbir ilişkisi olmadığını söylemesi gerekir. Aksi ciddi diplomatik krizlerle neden olabilir. <br/><br/>Sitelere devam edelim. <b><br/><br/><font size="4">www. irtica.org</font> </b><br/><br/>Google’a irtica diye yazdığınızda ilk arama sonucu olarak bu site karşınıza çıkıyor. Siteyi hazırlayanların bu işlerden anladığına da bir işaret bu. Diğer konulardaki sitelerde de benzer bir durum söz konusu. Site için her şey düşünülmüş. Konuyla ilgili olabilecek bütün isimler alınmış ve bu siteye yönlendirilmiş. Mesela www.naksilik.com ya da www.nursi.info yazdığınızda da bu siteye bağlanıyorsunuz. <br/><br/>Yani irtica.org’u hazırlayanlar o kadar mütevazı insanlar ki site için hiçbir masraftan kaçınmamışlar ama isimlerini de hiçbir yerde geçirmemişler <br/><br/>Peki, sitede neler var? <br/><br/>En başta hiçbir yerde bulamayacağınız istihbarat raporları, makalelerin yer aldığı çok ciddi bir kaynak site ve çok sık güncelleniyor. <br/><br/>Sitenin ana sayfasında Said Nursi: Nurculuk ve Türkiye’de Siyaset başlıklı 25 sayfalık bol dipnotlu bir makale var. Yazarı Barış Koçarslan. Bu kadar kapsamlı bir raporu hazırlayan kişinin kim olduğuna ve başka çalışmalarına bakmak için adını internette arattığınız da ise karşınıza bu raporun alıntılandığı siteler dışında başka hiçbir şey çıkmıyor. <br/><br/>Siteyi kurcaladıkça şunu keşfediyorsunuz. Son yıllarda hepimizin maillerine gelen, internette dolaşan pek çok laiklik kaygılı, türban karşıtı Powerpoint sunum burada üretilip, internete servis edilmiş. <br/><br/>Sitedeki en ilginç detay ise irtica.org’un ana sayfasında Binnaz Toprak’ın Mahalle Baskısı araştırmasının yer alması. İsterseniz siteden araştırmanın tamamını indirebiliyor, ankete katılıp mahalle baskısı var mı yok mu diye görüş bildirebiliyorsunuz. Türkiye’de bazı tartışmaların ve araştırmaların çoğunlukla farkında olmadan neye hizmet ettiği ile ilgili yeterince ibret verici bir detaydır bu umarım. <br/><br/>E-ergenekon’da karşı kaşıya olduğumuz bu yapının gücünün nelere kadir olduğunun...</p>
<br/>
<br/>
<br/>



<br/>


<div id="taraf_not">
</div>

</div>


</div>
