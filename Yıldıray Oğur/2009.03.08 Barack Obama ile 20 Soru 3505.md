# Barack Obama ile 20 Soru

*Yıldıray Oğur 08.03.2009*

<div class="taraf_structure_2col_1zq">
<div class="margen_n">



 <p><i>Taraf</i>, bir ay sonra Türkiye’ye geleceği açıklanan Barack Obama’ya ulaştı ve arka sayfalarında tiryakilik yaratan meşhur “20 Soru”sunu sordu. İşte ABD Başkanı Barack Hüseyin Obama’nın 20 Soru’ya cevapları. Yine ilk kez ve sadece <i>Taraf</i>’ta. <br/><br/><strong>1 ► En sevdiğiniz kelime nedir?<br/></strong><br/>Elhamdülillah (Babaannem sürekli söylerdi, anlamını bilmiyorum ama aklımda kalmış). <br/><br/><strong>2 ► Nefret ettiğiniz kelime nedir? <br/></strong><br/>One minute (Şimdiden söylüyorum ki Türkiye ziyaretim sırasında başıma herhangi bir kaza gelmesin). <br/><br/><strong>3 ► Ne sizi heyecanlandırır? <br/></strong><br/>Wall Street’te yeni bir bankanın batması . <br/><br/><strong>4 ► Heyecanınızı ne öldürür? <br/></strong><br/>O bankayı kurtarmak zorunda kalmak. <br/><br/><strong>5 ► En sevdiğiniz ses nedir? <br/></strong><br/>“Yes, Mr. President”, “Sen mutlu ol yeter.” <br/><br/><strong>6 ► Nefret ettiğiniz ses nedir? <br/></strong><br/>“Olmaz Başkanım, ödenek çıkmadı” ya da “Ulusal Güvenliğe aykırı.” <br/><br/><strong>7 ► Hangi mesleği yapmak istemezsiniz? <br/></strong><br/>BM Genel Sekreterliği ya da patronun gözünün içine bakmam gereken başka bir iş. <br/><br/><strong>8 ► Hangi doğal yeteneğe sahip olmak isterdiniz? <br/></strong><br/>“Beyaz olmak” deermişim. <br/><br/><strong>9 ► Kendiniz olmasaydınız kim olurdunuz?<br/></strong><br/>David Palmer (24 dizisindeki ABD’nin ilk siyah başkanı. O iktidara gelince ABD’nin başına gelmedik kalmadı aslında. Ama Tanrı sonumuzu benzetmesin).<br/><br/><strong>10 ► Nerede yaşamak isterdiniz? <br/></strong><br/>Kabil, Bağdat, Gazze... <br/><br/><strong>11 ► En önemli kusurunuz nedir? <br/></strong><br/>Halen Irak’ı işgal etmekte olan bir ülkenin başkanı olmak... <br/><br/><strong>12 ► Size en fazla keyif veren kötü huyunuz hangisi?<br/></strong><br/>Çok sevimli olmam. Herkesin yanağımı sıkmak istemesinden hoşlanıyorum ama ABD başkanlığının da bir şerefi var kardeşim... <br/><br/><strong>13 ► Kahramanınız kim? <br/></strong><br/>Danışmanlarım bu soruya “Atatürk” dersem Türkiye’deki anti-Amerikancılığın anında biteceğini, <i>Hürriyet</i> gazetesinin logosuna resmimin yerleştirileceğini, <i>Cumhuriyet</i> gazetesine manşet olacağımı, “Kenan Evren Liseleri”nin adının “Barack Obama Liseleri” olarak değiştirileceğini söylediler. Bu yüzden cevabım Mustafa Kemal Atatürk. Modern Türkiye’nin kurucusu. <br/><br/><strong>14 ► En çok kullandığınız küfür nedir? <br/></strong><br/>Lanet olsun, kahretsin (ABD filmlerindeki bilumum diğer sinkaflı küfürler gibi Türkçeye çevrilmiştir). <br/><br/><strong>15 ► Şu anki ruh haliniz nasıl? <br/></strong><br/>ABD başkanından hallice.<br/><br/><strong>16 ► Hayat felsefenizi hangi slogan özetler?<br/></strong><br/>“Yes We Can” diyeceğimi sanıyorsanız yanılıyorsunuz. Hatta bir daha “Yes We Can” diyen birini duyduğumda onu kapatılmadan Guantanamo’ya göndereceğim. Yeni sloganım “Everyway That I Can”.<br/><br/><strong>17 ► Mutluluk rüyanız nedir?<br/></strong><br/>Büyük Ortadoğu Projesi birkaç seneye daha yetişmezse Acun Ilıcalı’nın programında Bill’in burnunu sıkan “Erkan Bebeğin” Harvard masrafları için kutuma yürümek. <br/><br/><strong>18 ► Sizce mutsuzluğun tanımı nedir? <br/></strong><br/>Cumhuriyetçi Parti’nin başına Deniz Baykal’ın gelmesi, Bush’un Pentagon’daki genç subaylarla darbeye teşebbüs etmesi. Bir Türk ulusalcısını ülkesindeki her kötü şeyin arkasında ABD olmadığı konusunda ikna etmeye çalışmak. <br/><br/><strong>19 ► Nasıl ölmek istersiniz? <br/></strong><br/>24 Nisan’da “Soykırım” dedikten hemen sonra... <br/><br/><strong>20 ► Öldüğünüzde cennete giderseniz Tanrı’nın size kapıda ne söylemesini istersiniz? <br/></strong><br/>Cennete giren ilk ABD başkanısın, ne düşünüyorsun?</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/4383.htm), [web.archive.org (arşiv bağlantısı)](http://web.archive.org/web/20090925030722/http://www.taraf.com.tr:80/makale/4383.htm)
