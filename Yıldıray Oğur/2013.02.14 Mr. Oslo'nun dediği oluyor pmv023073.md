# Mr. Oslo’nun dediği oluyor

*Yıldıray Oğur 14.02.2013*

<div class="yazi"><p>Avrupa Konseyi’nin Genel Sekreteri, Nobel Barış Ödülü Komitesi Başkanı, Norveç eski Başbakanı ve Dışişleri Bakanı. Ve en önemlisi de bu görevleri sırasında Filistin- İsrail, Sri Lanka- Tamil görüşmelerine katılmış bir isim <b>Thorbjorn Jagland</b>. Yani Oslo müzakereleri deyip geçerken ki Oslo’nun cismanileşmiş hâli , bir nevi <b>Mr. Oslo</b>. O yüzden barış görüşmeleri üzerine şu söylediğine biraz daha fazla kulak kabartmak gerek:<br/><br/><i>“Sadece Sri Lanka değil İsrail ile Filistinliler arasındaki diyalog sürecine de katıldım. Bu tür süreçlerdeki tehlike, daima iki tarafta da sorunun bitmesine karşı çıkacak olanlar ve sorunun varlığından geçinenler olmasıdır. Bu çevreler o kadar sorunla yaşamaya alışmışlardır ki gelecekleri de sorunun varlığına bağlıdır. Yani, barış sürecini öldürmek isteyenler olacaktır. Türkiye’de şu anda devam eden müzakerelerdeki en büyük tehlike de buradadır.”</i></p>
<p>Tecrübe yine konuşuyor, aynen öyle oluyor.</p>
<p>Barış sürecinde işler yolunda. İmralı’nın ne dediğini BDP’liler yerine bizzat Başbakan açıkladı. Öcalan, ilk günkü tahminlerimizi doğru çıkaracak şekilde, sınır dışına çekilme, silahlı mücadeleyi bitirme iradesini ortaya koymuş durumda.</p>
<p>Peki, Kandil ne diyor? İlk günden itibaren “Kandil Öcalan’ın bu kararına uyacak mı bakalım” sorularıyla el yükseltip, temkinli iyimserlik gibi garantici bir pozisyona yerleşenler, “Kandil’le görüşülmesi şart” gibi kimsenin aklına gelmeyecek büyük taktikler geliştirenler de dün itibarıyla cevaplarını aldılar.</p>
<p>PKK ve KCK’nın yedi gün süren toplantısından çıkan net kararı KCK Başkanı <b>Karayılan</b> yazılı olarak açıkladı: <b><i>“Önder Apo bizim temsilcimizdir. Avrupa’da, Erbil’de başka görüşme yapılmasına gerek yoktur.”</i></b></p>
<p>Herhalde Kandil’den gelen açıklamanın haberini alan <b>Demirtaş</b> da <b>“O kosterde ben de olsaydım”</b> şarkısından vazgeçip <b>“Gitmesek de olur, dışarıdan da destekleriz”</b>e geçiş yaptı.</p>
<p>İşlerin iyi gitmesi, <b>Birgül Ayman Güler</b> skandalından sonra BDP ve AKP arasında yaşanan yakınlaşma, iki partinin çözüm için tutturduğu pozitif dil, son olarak da Başbakan’ın anayasa için BDP ile birlikte referanduma gidebiliriz çıkışı sonrası tam da <b>Mr. Oslo’nun dediği olmaya başladı</b>.</p>
<p>Savaşan Kürtlerin yanında olanlar, barışan Kürtleri terk etmeye başladılar. Kürtleri sadece kendi siyasi hesapları uğruna “problem çıkaran” olarak destekleyenler, kendi siyasi gelecekleri için “çözüm üreten” Kürtleri “davaya ihanetle” suçlamaya başladılar.
                                    	<br/><br/>
<a class="lnk2" href="/web/20130514092516/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/yildiray-ogur/makale-mr-oslo-nun-dedigi-oluyor.htm), [web.archive.org (arşiv bağlantısı)](http://web.archive.org/web/20130514092516/http://www.taraf.com.tr/yildiray-ogur/makale-mr-oslo-nun-dedigi-oluyor.htm)
