# Yurttan bayram mesajları

*Yıldıray Oğur 08.12.2008*

<div class="taraf_structure_2col_1zq">
<div class="margen_n">



 <p>Biliyorsunuz <i>Taraf</i> okurları her gün ilanlarla gazeteye destek veriyorlar. Ben de “Bayramdır herkesin gönlü olsun” dedim ve mütevazı köşemi ayrım yapmadan çeşitli kesimlerden gelen bayram mesajlarına açtım. Mesajların çoğu gerçektir, çeşitli kesimlerin yayınladığı, kullandığı bayram mesajlarından derlenmiştir. Bazıları ise eşit temsil olsun diye benim tarafımdan uyduruldu. Hoşunuza giden, meşrebinize uyan çıkarsa buyurun kullanın, benden bayram hediyesi olsun. <br/><br/>İyi bayramlar Türkiye! Bayramı her nerede, hangi gerekçeyle ve hangi hissiyatla yaşayıp yaşatıyorsan. <b><br/><br/>MARTİN LUTHER BAYKAL: </b>“Bir umudum var, <br/>Toprak bütünlüğümüzün, ulusal birliğimizin ve Laik Cumhuriyetimizin tehdit altında olmadığı bayramlarımız olacak. <br/>Bir umudum var, <br/>Herkesin aş, iş sahibi olduğu, <br/>Din istismarcılarının tuzağına düşmeden yardımlaştığı, <br/>Kimliğini şeref gibi taşıdığı, kardeşçe kucaklaştığı bayramlarda buluşacağız. <br/>O nedenle Kurban Bayramınızı kutlarken diyorum ki, gelin canlar bir olalım, el ele verelim, dargınlıkları kırgınlıkları bir kenara koyarak barış, dostluk, dayanışma ve kardeşlik duygularıyla kucaklaşalım.” <b><br/><br/>ABDULLAH GÜL:</b> “Yurtiçindeki ve yurtdışındaki vatandaşlarımızın, Türk ve İslam dünyasının Kurban Bayramı’nı tebrik ediyor, bu güzel bayramın milletimize ve tüm insanlığa barış, huzur, mutluluk getirmesini Allah’tan temenni ediyorum.” <b><br/><br/>AHMET NECDET SEZER: </b>“İnsanı insan yapan değerlerin, erdemlerin yalın olarak yaşandığı dinî bayramlarımız, toplumsal yaşamımızda vazgeçilmez önem taşır. Toplumsal yaşamımızın simgeleşen günlerinden biri olan Kurban Bayramınızı kutluyor, Bayramın ulusumuza gönenç ve huzur getirmesini diliyorum.”<b> <br/><br/>THK: </b>“Fitre-zekât ve kurban derisi toplama misyonu bize Atatürk’ten kalan bir mirastır. Bundan asla vazgeçilemez. Bilinen mihrakların eline geçmesine izin verilemez. İyi bayramlar.”<b> <br/><br/>PESPAYE ROMANTİK: </b>“En delice esen seher yeli, en güneşli günler, en parlak gecedir bayramlar. Bir bayram gülüşü savur göklere, eski zamanlardan gülücükler getirsin, öyle içten öyle samimi, gözyaşlarını bile tebessüme çevirsin. İyi bayramlar!”<b> <br/><br/>YENİ KENTLİ DİNDAR: </b>“Bugün Kurban Bayramı, kurbanlar kesilecek, sevap niyetiyle etler dağıtılacak herkese. Yürekler bir olacak gönüllere kilitlenecek. Gökler rahmet bereketiyle yağmurlar boşaltacak yeryüzüne. Kurban Bayramınız kutlu, yüreğiniz umutlu, umutlarınız atlı, sevdanız kanatlı, mutluluğunuz katlı, sofranız tatlı, mekânınız tahtlı, ömrünüz bahtlı, yuvanız bereketli olsun...”<b> <br/><br/>BOZULMAMIŞ İSLAMCI: </b>“Filistin’de, Irak’ta, Cava’da, Eritre’de, Çeçenistan’da Müslümanlar zülüm altında inlerken bayramsa, bayramınız mübarek olsun.”<b> <br/><br/>DİYANET ÇİZGİSİNDE TÜRK-İSLAM SENTEZCİ: </b>“Bayramlar, milli ve dinî duyguların, inançların, örf ve adetlerin uygulanıp sergilendiği, bir toplumda millet olma şuurunun şekillendiği, kuvvetlendiği günlerdir. Hep bir arada, sevgi dolu ve huzurlu nice bayramlar geçirmek dileğiyle, Mübarek kurban bayramı tüm Türk-İslam âlemi için hayırlara vesile olsun.” <b><br/><br/>ÇOK SIKICI SİVİL TOPLUMCU:</b> Toplumsal bir gerçeklik olan bayramlar sosyal dayanışma değil sosyal devlet, sadaka değil, işsizlik maaşı, yardımseverlik değil, yurttaşlık bilinci, kurban kültürü değil sosyal sorumluluk kültürü, bayram tatili değil, çalışma saatlerinin düşürülmesi gibi çözülmesi ivedi sorunları gündeme getirmeye vesile olmalıdır.<b> <br/><br/>EKOLOJİST-VEJETARYEN AKTİVİST:</b> Bugün hayvanların yaşama hakkına dönük derin güçler tarafından planlanan provokatif saldırıyı kınıyor, tüm hayvan arkadaşlardan bu büyük katliam için şimdiden özür diliyoruz. Bugün yere düşecek her kurbanın anısı hayvan özgürleşmesi mücadelesinde yaşayacaktır. Tutsaklıktan kurtulup sokaklarda özgürlüğe doğru koşacak her kurbanın haklı mücadelesinde sonuna kadar yanında olacağımızı kamuoyu önünde açıklıyoruz.<b> <br/><br/>MURO KIVAMINDA APOCU:</b> “Zamanın başlangıcından bu güne kadar kendini gerçekleştirerek bağımsız düşünceleriyle ve duygu yüceliğiyle, yüzyılların ötesini kucaklayan özgür yürekli ve özgür beyinli özgürlük önderimizi selamlıyor, kır çiçeklerinin sadeliğindeki sevgimizle, aramızdaki engellere inat her an onunla yaşayarak bayramınızı kutluyoruz.”<b> <br/><br/>FENA HALDE ROMANTİK DEVRİMCİ:</b> “Yılgınlık çöllerinde gerçeğin ve adaletin yiğitlik ağacının çiçeklendiği, umutsuzluğun karanlığında<b> </b>eşitliğin ve özgürlüğün ışığının sönmediği, tutsaklığın kışında tarihî esaretin uyku karının eritildiği, ezilenlerin, sömürülenlerin, dışlananların isyanının ırmaklaştığı, umudun bir kuğu gibi kardeşçe, elele isyan ırmağında yüzdüğü, savaşın barış, baskının özgürlük, hayallerimizin gerçek olduğu nice bayramlara.” <b><br/><br/>KURBANI BİLE ATATÜRK’E BAĞLAYAN ADD’Lİ:</b> “Bize, Dinî ve Milli Bayramlarımızı, bayrağımız altında özgürce kutlama onurunu veren ulu önder Mustafa Kemal ATATÜRK ve silah arkadaşlarını bir kez daha minnetle anar, bayramınızı ve yeni yılınızı kutlar, esenlikler dilerim.” <b><br/><br/>LAİK HEDONİST BEYAZ TÜRK: “</b>Bu bayram çok et yemeyin. Yiyecekseniz bile bekletilmiş kurban etini tercih edin. Şeker ve çikolatadan mümkün olduğunca uzak durun. Trafikte dikkatli olun. Arabanızın bakımlarını kontrol etmeden yola çıkmayın. Tatil dönüşü aman pazartesi sendromuna dikkat. Bu arada unutmayın bir de aileniz var, o acıklı çikolata reklamında pencerede bekleyen yaşlı amcalardan aklınıza gelsin. Ama bu hayat sizin ve en çok siz önemlisiniz. Tatilin tadını çıkarın, bol bol dinlenin. Çünkü hak ettiniz bunu. İyi bayramlar, mutlu Noeller.”</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/3016.htm), [web.archive.org (arşiv bağlantısı)](http://web.archive.org/web/20090912065010/http://www.taraf.com.tr:80/makale/3016.htm)
