# Sondan bir önceki ÖSS

*Yıldıray Oğur 15.06.2009*

<div class="taraf_structure_2col_1zq">
<div class="margen_n">



 <p></p><p><strong>1)</strong> Sabahları gazetelerin değerlendirildiği programda bir gazetenin manşetini, üstelik o manşetle ilgili, ekranda tam o anda son dakika açıklamaları dönmesine rağmen, görmemek için çırpınan sunucu.<b> <br/><br/>Aşağıdakilerden hangisi yukarıdaki kişinin durumuyla benzerlik taşımaz?</b> <br/><br/>A- Alex tarafından kalenin önüne kadar atılan ortayı, kaleci iki metre ilerdeyken gole çeviremeyen Brezilyalı forvet. <br/><br/>B- Bir cafede otururken yanındaki koltuğa Angelina Jolie’nin gelip oturduğu ve senden hoşlanıyorum dediği anda mekânı terk eden bekâr ve sağlıklı bir erkek. <br/><br/>C- Donald Trump’ın evine kadar gelip yaptığı iş teklifini İSKİ’de kadro açılmasını bekliyorum diyerek reddeden beş yıldır işsiz ODTÜ mezunu. <br/><br/>D- Cennetin kapısında Tanrı’nın senden çok memnun kaldım, gel gir cennetime demesine rağmen solcu ve ateist olduğu için ilkesel olarak Tanrı’ya teşekkür edip cehenneme giden kul. <br/><br/>E- Mardin Katliamı haberini son dakika alt yazılarından rahatsız olup ekrandan kaldırtan TV sunucusu. <br/><br/><br/><strong>2)</strong> İrangate Skandalı’nı (ABD derin devletinin ambargo uyguladığı İran’a gizli silah satarak geliriyle Nikaragua’daki hükümet karşıtı gerillalara yardım yapması) ortaya çıkaran Beyrut’ta yayın yapan Eş-Şiraada Gazetesi’dir.<b> <br/><br/>Bu haberle ilgili ABD’li gazeteciler ve siyasetçiler aşağıdaki tepkilerden hangisini vermiştir?</b> <br/><br/>A- Eş-Şiraada Gazetesi’nin arkasında kim var? <br/><br/>B- Asıl Eş-Şiraada Gazetesi’ne bu bilgiyi kim sızdırdı? <br/><br/>C- Güvendiğimiz dağlara kar yağdı. Bu belgeler bir Arap gazetesine sızıyorsa nerede kaldı bu ABD devletinin ciddiyeti. <br/><br/>D- Eş-Şiraada Gazetesi’nde çıkan bilgiler umarım yalandır. <br/><br/>E- Soruşturma açılsın ve sorumlular yargılansın. <br/><br/><br/><strong>3)</strong> Aydınlanma Bilgesi olarak bilinen İlhan Selçuk ve başında halesi olan Mehdi İskender Evrenesoğlu ile aynı anda temasta olan bir kurumun aşağıdaki eşleşmelerden hangisiyle temasta olması şaşırtıcı olur? <br/><br/>A- Aytunç Altındal-Patrik Bartholemeos. <br/><br/>B- Serpil Çakmaklı- Ahu Tuğba. <br/><br/>C- Semra Hanım- Gelin adayı Sinem. <br/><br/>D- Tayyip Erdoğan- David Ignatus (Davos’tan). <br/><br/>E- Ahmet Hakan-Haşmet Babaoğlu. <br/><br/><br/><strong>4)</strong> Mehmet Haberal’ı İstanbul’a götüren uçakta Haberal’ın yan koltuğunda beliren gazeteci ile ilgili aşağıdaki operasyon - konum eşleşmelerinden hangisi doğru değildir? <br/><br/>A- Poyrazköy’de bomba aranırken - Piknikçi. <br/><br/>B- Beykoz’da denizde bomba aranırken - Laz Balıkçı. <br/><br/>C- Ölüm kuyusu kazılırken - Operatör. <br/><br/>D- ÇYDD’ler basılırken - Kardelen. <br/><br/>E- AKP kapatılırken - Raportör. <br/><br/><br/><strong>5)</strong> Aşağıda verilenlerden hangisinin biraraya gelmesi üniter devlet açısından en çok sakıncalıdır? <br/><br/>A- İzmir kumrusu ile sosis. <br/><br/>B- Domates çorbası  ile kaşar. <br/><br/>C- Adana kebabı ile maydanoz. <br/><br/>D- Susurluk ayranı ile köpük. <br/><br/>E- Domates, biber ve limon.  <br/><br/><strong><br/>6)</strong> Aşağıdaki bölgelerimizden hangisi kurşun yatakları bakımından en zengin rezerve sahiptir? <br/><br/>A- İstanbul Boğazı. <br/><br/>B- Gölbaşı. <br/><br/>C- Poyrazköy. <br/><br/>D- Ümraniye. <br/><br/>E- Sakarya.  <br/><br/><br/><strong>7)</strong> Bir Fransız, bir Alman ve bir Türk jeologun katıldığı konferansta konuşmacılar şunları söylemiştir: <br/><br/>Fransız: Kazılarımız sonucu telefon teli bulduk. Demek ki atalarımız telefon kullanıyordu. <br/>Alman: Kazılarımız sonucu hiçbir şey bulamadık. Demek ki atalarımız telsiz kullanıyordu. <br/>Türk: Kazılarımız sonucu boş law silahı bulduk. Demek ki atalarımız ......<b> <br/><br/>Bırakılan boşluğa aşağıdakilerden hangisi yazılmalıdır?</b> <br/><br/>A- Tarımda ileri teknolojiler kullanıyordu. <br/><br/>B- Rejimi koruyordu. <br/><br/>C- Bu yolla bize mesaj yolluyor. <br/><br/>D- Türkiye laiktir laik kalacak. <br/><br/>E) Devlet sırrı yabancılara açıklayamayız <br/><br/><br/><strong>8)</strong> Sivas’ta Cuma namazı vakti trafiğin kilitlenmesi, iş bulmak isteyenlerin umreye gitmesi, Sakarya’da ‘günaydın’ yerine ‘selamünaleykum’un yaygınlaşması mahalle baskısına örnek olaylardır.<b> <br/><br/>Bu tanıma göre aşağıdakilerden hangisi mahalle baskısı değildir?</b> <br/><br/>A- Konya’da kocasına “Balkona donunla çıkma” diyen eşlerinin sayısında artış. <br/><br/>B- Rize’de baleye gidenlerin sayısında AKP iktidarında görünen düşüş. <br/><br/>C- Bodrum’da plajlarda bikini yerine mayo giyenlerin sayısının artması. <br/><br/>D- Hapishanelerde Kürtçe konuşanların sayısında yaşanan düşüş. <br/><br/>E- Avusturya’da başörtülü öğrencilerin sayısında görünen artış. <br/><br/><br/><strong>9)</strong> Gülsüm adlı inek koşarken bir kalça darbesiyle Atatürk büstünü kırdığı için sürgüne gönderilmiştir.<b> <br/><br/>Bu olay karşısında aşağıdaki eşleşmelerinden hangisi en zor durumda kalmıştır?</b> <br/><br/>A- Kemalist hayvansever. <br/><br/>B- “İnekle rejim arasında tercih yapmak zorunda değiliz, üçüncü bir yol mümkün” diyen solcu. <br/><br/>C- “İnek’e yapılan doğru değil ama ineğin de yaptığı yanlıştır” diyen ünlü akademisyen. <br/><br/>D- “O ineğe o bilgileri kim sızdırdı” diyen gazeteci. <br/><br/>E- “Bugün bir gazetede yer alan suça karışmış bir ineğin askerî bölgede otladığıyla ilgili haber tümüyle bir iftiradır. Hayâsızca TSK’ya saldırmayı alışkanlık haline getirmişlerin gerçek niyetleri tarafımızca çok iyi bilinmektedir. Söz konusu haberle ilgili çok yönlü soruşturma başlatılmış, konuyla ilgili de yayın yasağı konmuştur. Yüce Türk Milleti.....” diye bildiri yazacak asker. <br/><br/>* <br/><br/>(Bu yazı bir piknik alanında 12 saat boyunca lap-topun bağlı olduğu SONSUZ GÜÇ KAYNAĞI kullanılarak yazılmıştır. Soruların bir kısmı için Genç Siviller’e en içten teşekkürlerimle...)</p>
<br/>
<br/>
<br/>



<br/>


<div id="taraf_not">
</div>

</div>


</div>
