# Dünyaya rezil mi olduk

*Yıldıray Oğur 07.02.2013*

<div class="yazi"><p><b>Laura Cerna</b>, çocuğuyla birlikte İspanya’nın Sevilla şehrinde yaşayan New Yorklu bir ABD vatandaşıydı. 2010 yılının ağustos ayında birden ortadan kayboldu. Ailesi polise haber verdi. Polis bir hafta sonra Guadalquivir Nehri’nde bir köprünün yakınlarında bir valiz buldu. Valizi açtı ve içinden Laura’nın başı, bir kolu kesilmiş hâldeki cesedi çıktı. Üzerinde tecavüz izleri vardı. 30 yaşlarındaki İspanyol katil <b>Antonio Gordillo</b> bir süre sonra yakalandı. Sadece 15 yıl cezaya çarptırılınca, Laura’nın ailesi ABD hükümetine İspanya’yı şikâyet etti.</p>
<p>Texaslı 23 yaşındaki <b>Brittany Nicole Keele</b> eğitim için arkadaşlarının yaşadığı Hamburg’a gelmişti. Hamburg’un şehir merkezindeki Bismarck Hotel’de kalıyordu. 2012 yılının nisan ayında odasında bir İsviçre asker çakısıyla 200 kez bıçaklanmış olarak bulundu. Katil 27 yaşındaki Yunanlı mühendis <b>Vassilis Apodopolous</b> havaalanında kaçmaya çalışırken tesadüf eseri yakalandı.<br/><br/><b>Allison Owens</b> 23 yaşında Ohiolu bir turist rehberiydi. Mayıs 2012’de İtalya’nın turistik bölgesi Toscana Vadisi’nde çok varlıklı insanların tatil yaptığı bir kasabanın yakınlarında sabah koşusu için otelinden çıktı ve bir daha dönmedi. Cesedi dört gün sonra bir karayolunun kenarındaki su kanalında bulundu. Sonradan anlaşıldı ki i-Podu kulağında jogging yapan Owens’a bir İtalyan işadamı lüks arabasıyla çarpıp kaçmıştı. İşadamı aracındaki darbe izini tamir ettirmeye çalışırken yakalandı.<br/><br/><b>James Kouzaris</b> ve <b>James Cooper</b> tatil için Florida’nın Sarasota kentini seçmiş iki İngiliz turistti. Nisan 2011’de yemek yedikten sonra sokakta yarı çıplak denize doğru yürürlerken önlerine 17 yaşındaki <b>Shawn Tyson</b> çıktı. Para istedi, paramız yok cevabını alınca o zaman cinsel ilişki teklif etti. Sonra da önce birini, ardından “ne olur vurma” yakarışlarına aldırmadan diğerini vurdu.</p>
<p>2011 yılının temmuz ayında Yunanistan’ın ünlü Zakynthos adasına tatile gelmiş İngiliz arkadaş grubu geceyarısı aşırı alkollü olarak bardan çıktı. Dışarıda bekleyen taksicilerden biriyle tartışmaya başladılar. Yunanlı taksici, 19 yaşındaki İngiliz genci bıçaklayarak öldürdü, dört genci de yaraladı.</p>
<p>Google’da sadece Amerikalı ve İngiliz turistler, sadece Batılı ülkelerde ve sadece son birkaç yıl içinde şartıyla bir tarama yaptığınızda karşınıza çıkan cinayet haberlerinden birkaçı bunlar. </p>
<p>İtalya’da evinde boğazı kesilerek öldürülen 21 yaşındaki exchange öğrencisi <b>Meredith Kercher</b>’in ünlü cinayet davasından, diğer Batılı ülkelerden turistlerin başka Batılı ülkelerde uğradıkları saldırılar, tecavüzler, Batılı turistlerin Asya’da, Afrika’da, Latin Amerika’da başlarına gelen felaketler, Doğulu turistlerin Batılı ülkelerde uğradığı saldırılardan hiç bahsetmedik henüz.
                                    	<br/><br/>
<a class="lnk2" href="/web/20130514090450/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/yildiray-ogur/makale-dunyaya-rezil-mi-olduk.htm), [web.archive.org (arşiv bağlantısı)](http://web.archive.org/web/20130514090450/http://www.taraf.com.tr/yildiray-ogur/makale-dunyaya-rezil-mi-olduk.htm)
