# Televizyonlarda neler dönüyor öyle

*Barbaros Altuğ 24.11.2011*

<div class="yazi"><img align="left" alt="Televizyonlarda neler dönüyor öyle" border="0" src="http://www.taraf.com.tr/fotoraflar/makaleler/televizyonlarda-neler-donuyor-oyle_6913_orijinal.jpg" style="border-right-width:10px; border-color:#FFFFFF"/><p>Şimdi bu köş’e bir kısım <i>Taraf</i> okuru tarafından (Ahmet Altan ve Neşe Düzel okurları, bir de gizlice Tuna Kiremitçi elbette!) ve hadi ilave üç-beş bin kişi tarafından <i>twitter</i>’da (o da birileri “ay ne güzel laf geçirmiş” babında retweet yaparsa–) okunuyor. Ben yazdığımı bile duyurmayacak kadar ulvi bir Mevlevi’yim zira. Ülkeyi yerinden oynatıp da Beyoğlu gecelerini bir Arap Baharı’na dönüştürmüyorum yani.</p>
<p>Ama pampişler, bu hafta iddialıyım! Ayşe Kulin’le beraber homofobiden kazandığım paralara kıyıp televizyon dünyasında olup bitenleri öğrenmek için türlü yapımcılara Changa’da yemekler, Münferit’te kokteyller ısmarladım. Üç kuruş indirim için lokanta sahiplerinin envai çeşit tacizlerine maruz kaldım. Ama kendimi sizler için feda etmenin sonucu işte bu bilgilerle donandım!</p>
<h3><br/>Giit gittt balıkçıııı....</h3>
<p>Ben elimde isli viskimle, terasımdan Boğaz Köprüsü’ne bakarak bu yazıyı yazdığım saatlerde <i>Selvi Boylum Al Yazmalım</i>’dan uyarlanan <i>Al Yazmalım</i> dizisinin yeni bölümü de çekiliyor gecenin bir yarısında; zavallı oyuncular. Ama içlerinden biri bu gece biraz daha üzgün.</p>
<p>Az sonra dizinin ana karakterlerinden, bir başka kült dizi olan <i>Öyle Bir Geçer Zaman ki</i>’de oynadığı Balıkçı rolüyle ünü arş-ı âlâya değmiş ve o diziden ölerek ayrılan <b>Orhan Alkaya <i>Al Yazmalım</i>’a da veda edecek</b>. </p>
<p>Hayır bu, dizinin önceden planlanmış planına göre değil. Alkaya, aniden, tam da istenmeyen oyunculara reva görüldüğü şekilde öldürülerek diziden çıkarılıyor. </p>
<p>Tatsız olaylar yaşandığı söylenen setteki esas işe son verme nedeni ise setten gelen haberlere göre bambaşka. Ben hiç ihtimal vermedim ama söylenene göre Balıkçımız Orhan Alkaya dizi çekimlerine epey alkollü gelip bir de üste çıkmaya çalışmış. Bunun üzerine dizinin yapımcısı Ay Yapım da hemen karar vererek Alkaya’nın ipini çekivermiş. Bu söylenenlerin de, bu işe son vermenin de bir başka arka yüzü olduğunu düşünüyorum ben. Yakında onu da öğrenir yazarım. Adamın da kaderi; hangi diziye geçse karşısında buruk acı…</p>
<p><b> </b></p>
<h3><br/>High Society</h3>
<p>Medyapım bu sezon yaptığı her dizi tuttu diye kanatlanmış uçuyor. <i>Feriha</i>’nın ardından, CHP seçmeninin “aman tutmaz, kim seyredecek onu? Orijinalini seyrettik hepimiz” diye burun kıvırdığı <i>Desperate Houseviwes</i> uyarlaması <i>Umutsuz Ev Kadınları</i> yeni sezonun rating rekortmeni olunca dalmışlar <i>CNBCe</i>’nin tozlu arşivlerine...</p>
<p>Ve evet aradıkları cevheri de bulmuşlar söylenene göre; iki yakışıklı, seksi ve neredeyse ahlaksız plastik cerrahın yüksek sosyete üstü mafya soslu maceralarını estetik ameliyat ve güzelleşme meraklısı kadınlar ve erkekler üstünden anlatan dizi <i>Nip/ Tuck</i>, yeni projeleri arasına katılmış. Projenin senaryosu için ilk görüşülen isim de Vivet Kanetti olmuş... </p>
<p>Feriha meriha seyretmedim ama iyi uyarlandığı takdirde (ve diziye giren herkesin güzel olması, hepsinin habire soyunmaları gibi sözler karşılığında) ben bile seyredebilirim bu diziyi Sayın Telesiyej! </p>
<h3><br/>Daldan dala kısa kısa</h3>
<p><b><br/>» </b><b>Nurgül Yeşilçay</b>, Gold Film’le yaptığı dizi fena halde batıp yayından kalkınca soluğu bir zamanlar mahkemelik olduğu eski yapımcısı Pastel Film’de almış. Yeşilçay ve Pastel Film’in yetkilileri yeni projeleri için ilk toplantılarını bir öğle yemeğinde yapmış.</p>
<p><b><br/>» </b>Nurgül Yeşilçay’ın apar topar yayından kalkan dizisindeki rol arkadaşı <b>Murat Han</b>, gittiği cast ajansı tarafından Liam Neeson’ın çekimleri İstanbul’da başlayan <i>Taken</i> filmine de seçilmeyince çareyi tiyatro dünyasına atılmakta bulmuş. <i>Closer</i> filmine de kaynaklık eden aynı adlı oyunun Türk uyarlamasında Clive Owen’ın rolunu oynayacakmış. </p>
<p><b><br/>» </b>Yıllardır konuşmaya doyamayan <b>Müjde Ar</b>, ne yazık ki buna devam edecek. Limon Yapım’ın önce <i>TRT</i>’ye teklif ettiği ama “yok artık daha neler!” diyerek reddedilen sitcom projesinde ihale <i>Star TV</i>’ye kalmış. Eğer Müjde Ar bir senaryo grubunu beğenirse proje çekilebilecek. Zira bugüne kadar sekiz grup Ar tarafından saf dışı bırakılmış. Sanırsınız Sinan Çetin’le jüri üyesi olan başka bir Müjde Ar! Bu standart nasıl birden yükseldi bilinemiyor henüz.</p>
<h3><br/>Muhteşem konuk!</h3>
<p>Biliyorsunuzdur ülkemizin İsviçre mahreçli yayın yapan über cool bir haber kanalı var. Beyaz önlüğüyle kaçak hindi sosisçilerini avlayan Uğur Dündar’ın kanalından bahsetmiyorum elbette. </p>
<p>Ana haber spikerinden en stilize erkek dergisinin (<i>GQ</i>! Bunu bilin bari) yönetmenini yaratmaya muvaffak olan <i>NTV Swiss</i>, uzun süredir hazırladığı dizi ağırlıklı kanalı da hayat geçirdi yavaşça. </p>
<p>Önce elbette kendilerine en çok uyan ve twitter ahalisinin en çok beğendiği (ama ratinglerde 17.olabilen) <i>Behzat Ç</i>’yi transfer ettiler. Ardından da her yerde en çok konuşulan dizi <b><i>Muhteşem Yüzyıl</i>, Şahenk ailesinin yeni tv kanalına geçti</b>.</p>
<p>İşte <i>Behzat Ç.</i> ile istediği çıkışı yakalayamayan kanal ocak ayında yeni kanalında ilk bölümü gösterilecek olan <i>Muhteşem Yüzyıl</i> için keseyi iyice açmış.</p>
<p>Uzun süre, Doğan ailesinden alınan <i>Star</i>’da gösterilecek ilk <i>Muhteşem Yüzyıl</i>’ın nasıl en birinci, en üst, en en en (bu kanalın eski ismi iyimiş aslında ha! ENtv) olacağı tartışılmış. Neyse sonunda görkemli bir konuk oyuncu alınmasına karar verilmiş.</p>
<p><i><br/>Kurtlar Vadisi</i> gibi ahı gitmiş vahı kalmış Sharon Stone (Ertuğrul Özkök’le muhatap olmayı dahi kabul eden bir çaptan düşmüşlük söz konusu!) benzeri bir konuk almayı artık bu topraklarda rakip tanımayan yapımcı şirket TİM’s’in içi kaldırmayacağı için de...</p>
<h3><br/>Baklavanın hası...</h3>
<p>Evet sayın okurlar <i>Muhteşem Yüzyıl</i>’a içimizin yağlarını eritecek, Kıvanç Tatlıtuğ’u mahallenin eli yüzü düzgün manavı konumuna itecek olan o oyuncu geliyor. </p>
<p>Dokuz çocuk, anoreksik bir eş ve eski karısının tüm büyülerine karşı hâlâ dünyanın en ünlü starlarından olan <b>Brad Pitt</b>, <b>dizinin <i>Star</i>’da yayınlanacak ilk bölümünde Muhteşem Süleyman’ın karşısında olacak!</b> </p>
<p>İki buçuk milyon dolarlık bir anlaşma karşılığı tek bölümde oynayacak olan Pitt’in etkisi ile <i>Muhteşem Yüzyıl</i>’ın karşısında yediği yumruklarla zaten serseme dönen Kıvanç Tatlıtuğ ne kadar soyunsa da fayda etmez, benden söylemesi. Bütün Kıvanç hayranı sosyetik arkadaşlarım (kadın ve erkek) baklavanın mucidi Brad Pitt bu topraklara uğramadığı için onu tercih ediyordu. Artık var, Urfa’da Oxford misali. Üzgünüm.</p>
<p><b><br/>b_altug@yahoo.com</b></p>
</div>

Kaynak: [taraf.com.tr](http://www.taraf.com.tr:80/barbaros-altug/makale-televizyonlarda-neler-donuyor-oyle.htm), [web.archive.org (arşiv bağlantısı)](http://web.archive.org/web/20140116084915/http://www.taraf.com.tr:80/barbaros-altug/makale-televizyonlarda-neler-donuyor-oyle.htm)
