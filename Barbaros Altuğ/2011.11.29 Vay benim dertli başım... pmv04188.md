# Vay benim dertli başım...

*Barbaros Altuğ 29.11.2011*

<div class="yazi"><img align="left" alt="Vay benim dertli başım..." border="0" src="http://www.taraf.com.tr/fotoraflar/makaleler/vay-benim-dertli-basim_2480_orijinal.jpg" style="border-right-width:10px; border-color:#FFFFFF"/>aşına gelmeyen kalmadı son bir yılda. Önce annesi vefat etti; kendi annesi değil, Başbakan’ınkiydi. Yas tutarken bunun için eski eşine geldi sıra; kendi eski eşi değil, Ali Taran‘ın eski eşiydi. Ama bu içli, duyarlı insan, ailemizin dolar milyarderi Acun acıyı bal eyliyor, herkesin derdini tek başına, Mauritius’da bronzlaştırdığı omuzlarına yüklüyor.<br/><br/>Sanki bu acıları yetmezmiş gibi şimdi de Levent’te yaptırmaya başladığı ve içinden nice muhteşem prodüksiyonlar, Hülya Avşar’a nice jüri üyelikleri çıkacak olan Acun Medya‘nın yönetim merkezi Beşiktaş Belediyesi tarafından mühürlenmesin mi?<br/><br/>Neymiş efendim mahalleli şikâyet üstüne şikâyet yağdırmış da bilmem ne! Adam acılar içinde sizin şikâyetlerinizle mi uğraşacak bir de? Elbette mühür falan para etmemiş bu çalışkan ve yaslı kafaya. Tike’nin yanıbaşındaki inşatta işçiler çalışmaya başlamışlar, e mahalleli de tekrar belediyeye...<br/><br/>Bence bütün bunların altında Acun’un Belediye Başkanı İsmail Ünal’la geç tanışmasının etkisi var. Oysa iki yıl önce tanışsaydılar, Ünal’ın 2009’da vefat eden annesi için de birkaç gün yas tutsaydı, özel uçağına atlayıp Antalya’daki cenazede en çok üzülen o olsaydı bunlar başına gelir miydi?<br/><br/>Bilhassa sanat dostu...<br/><br/>AKP muhafazakâr bir parti; belki fark etmemişsinizdir diye yazıyorum. Son on yıldır da iktidardalar. Ve işin en tuhaf tarafı, özellikle İslam ile ilintilenen bir parti zamanında Türk sanatının her alanda dünyayı fethetmesi! Üstelik bunun bir de hükümetin desteği ve yardımı ile becerilmesi!<br/><br/>Sinema fonundan alınan paralarla yapılan ve yurtdışında ödüller kazanan filmler mi istersiniz, yüzlerce dile AKP döneminde başlatılan proje yardımı ile çevrilip yayımlanan kitaplar mı...<br/><br/>Ama bunların arasında en çok çağdaş sanatlar benim ilgimi çekiyor. Mesela neredeyse tek başına Karaköy- Tophane imar planlarını alt üst eden Istanbul Modern‘in, Eczacıbaşı ailesinin çok çok çok değerli Fahrelnisa Zeid vs. yüklü koleksiyonunu müzeleyip değerini arttırmak için neden hükümetin yardım ettiği benim için muğlâk bir konu! Bunun Türk sanatçıların uluslararası olmasına nasıl yardım ettiği de!<br/><br/>Örnek: filmi, kitabı götürüp yurtdışında gösteriyor, satıyorsunuz. Çekilen ilgi orada çıkan yazılarla, verilen ödüllerle, satılan kitap sayısı, filmin gişesi ile doğrudan ölçülebiliyor. Oysa çağdaş sanatlarda durum böyle net ve açık değil; yurtdışında yapılan müzayedelerde Türk sanatçıların eserlerini kim alıyor bilemiyoruz (biliyoruz aslında da): sanatçılar da galeriler de bu konuda ketum! E belli başlı ödüllerde Türk sanatçıların adının anıldığını da söyleyemeyiz. New York, Londra, Paris veya Tokyo’daki prestijli yabancı galeriler Türk sanatçılara sergi açmak için birbirlerini kırmıyor. O zaman bu yaygara (“Türk sanatı zirvede, ne yapsalar satıyor, aman her yerde müzayedelerde Türk sanatçılar satıyor”dan bahsediyorum) neden kopuyor?<br/><br/>Ama işte (belki de hayırlı bir şekilde) bu işin de sonunu getirdik: meşhur “Türk eserleri müzayedeleri”nde eser satmaya çalışan ve dünyaca ünlü olacaklarını zanneden Türk sanatçılara iki acı haberim var: İlki eserlerinizi yüzde 90 bir Türk alıyor! Genellikle de kendi koleksiyonunda varolan eserinizin değerini arttırmak için! İstanbul’da gittiğiniz bir evin duvarında ya da bir holdingin girişinde asılı duracak. İkincisi ise; bu müzayedelerle bir iki sene para kazanan ama sonra herhalde bu işlemin pek de prestij getirmediğini anlayan ünlü müzayede evleri bir bir Türk çağdaş sanatı müzayedelerini iptal etmeye karar vermiş!<br/><br/>İlk uygulayan Bonhams bu kararı. Ardından Christie’s Türk sanatçıları tekrar eskisi gibi Orta Doğulu sanatçılar müzayedesine almaya karar vermiş kibarca; ve haklı olarak çok seçiciler bu konuda. Sotheby’s‘in de bunları takip etmesi bekleniyor...<br/><br/>Yani kaldı yine buradaki zengin “sanat dostlarının” eline çağdaş sanatçılarımız. Bu yazılardan sonra benim Istanbul Modern veya SALT’da bir eserimin sergilenmesi söz konusu olmadığına göre bütün yaptığım Yas Tutan Acun heykellerini Beşiktaş Belediyesi’ne bağışlamaya karar verdim. Beşiktaş’taki muazzam Atatürk heykelinin önüne dikilmek üzere. Yas tutan falan hani -laik, Cumhuriyetçi çizgide. Cüzi bir paraya razıyım.<br/><br/>Ödülüm geri alındı!<br/><br/>Pazar günü bana verilen en iyi roman ödülümü iade ediyorum. Zira Idefix, kendi ilan ettiği jüride adı bulunan ve romanı Az bu jüri tarafından yılın romanı seçilen yazar Hakan Günday’ın aslında jürilerinde olmadığını benim yazımdan sonra fark etmiş! Şu anda da jüri listesinden adını çıkarmış Günday’ın. E bu da bir şeydir! Bundan sonra ilan etmeden önce kontrol ederler diyelim. Annem “Sen de iade et ödülünü o zaman” dedi. Bakınız bu da Idefix’in yolladığı düzeltme:<br/><br/>“27 Kasım 2011 tarihli Taraf gazetesinde, ‘Yılın Romanı Benimki Seçildi’ başlığıyla yayımlanmış olan Barbaros Altuğ imzalı metinde, Sabit Fikir/Idefix’in düzenlemiş olduğu ve Hakan Günday’ın yazarı olduğu Az kitabının birinci sırada yer aldığı ‘2011’in En İyi 100 Romanı’ listesinin seçici kurulunda Hakan Günday’ın da bulunduğu belirtilmiştir. Ancak bu bilgi kesinlikle doğru değildir.<br/><br/>Liste yayına alındığında (21 Kasım 2011) büyük bir hata yaparak Günday’ı seçici kurulda göstermiş, ancak 23 Kasım 2011 tarihinde hatamızı telafi edip kendisini seçiciler listesinden çıkarmıştık. Sözkonusu yazı yayımlandığında (ve büyük olasılıkla yazıldığında) Günday’ın ismi seçiciler kuruluna dahil değildi.”
                                    
          
          
          
          </div>

Kaynak: [taraf.com.tr](http://www.taraf.com.tr:80/barbaros-altug/makale-vay-benim-dertli-basim.htm), [web.archive.org (arşiv bağlantısı)](http://web.archive.org/web/20140116084920/http://www.taraf.com.tr:80/barbaros-altug/makale-vay-benim-dertli-basim.htm)
