# » Kimi nerede gördüm, nereden tanıyorum?

*Barbaros Altuğ-2 02.10.2011*

<div class="yazi"><p><b>Yazar Orhan Pamuk: </b>Karaköy Lokantası’nda arkadaşları ile yemek yerken (ilk kez 1994 yılında <i>Yeni Hayat</i> romanı için röportaj yaparken tanıştım). Üst katta Orhan Pamuk, alt katta Ara Güler...</p>
<p><b><br/>Şarkıcı-oyuncu Özcan Deniz</b><b>:</b> Son olarak Beymen’in seri sonu bölümünde epey kırlaşmış saçları ve biraz da kilo almış hali ile Zadig&amp;Voltaire’den alışveriş yaparken (ilk kez beş sene önce Perihan Mağden ile bir dizi film projesi için çalışmak istediğinde, Eti form yerken tanışmıştım)…</p>
<p><b><br/>Eski top model, sonra Tuncay Özkan’ın karısı, spiker Duygu Dikmenoğlu</b><b>:</b> Son olarak Kanyon’daki İtalyan lokantası Obika’da pembe pantolonu ile kuşkonmazlı risotto yiyip roze şarap içerken (ilk kez on dört sene önce <i>Votre Beaute</i> dergisi için yapılan bir moda çekimi sırasında, ihtiraslı fotoğrafçımız alevler ile uğraşıp kızcağızın kirpiklerini yakarken tanışmıştım)…</p>
<p><b><br/>Galerist’in devretmek zorunda kalan, eski sahibi Murat Pilevneli</b><b>:</b> Son olarak Harbiye’de açılan sanat fuarı Art Beat’te tek başına stantları dolaşırken (ilk kez dokuz sene önce Taner Ceylan’ın ilk sergisini açtığı Teşvikiye’deki minicik Galerist’in açılışında tanışmıştım)...</p>
<p><b><br/>Ressam Bedri Baykam</b><b>:</b> Son olarak etrafında az sayıdaki genç müridi ile İstanbul Bienali’nin Antrepo’daki partisinde, sanki “bütün bunlar bana yapılmalıydı” bakışı ile şarap içerken (ilk kez on altı sene önce, o zamanlar mesai arkadaşım olan ve daha sonraları Baykam’ın eşi olacak Sibel Baykam vasıtası ile)...</p>
<p><b><br/>Oyuncu Hande Ataizi: </b>Changa’da erkek arkadaşı Benjamin Harvey ile yemek yerken karşılaştım (ilk kez <b>Mum Kokulu Kadınlar</b> filminin Beşiktaş civarındaki setinde, 1996 yılında tanıştım, Altın Portakal ödülünü henüz almamıştı)...</p>
<h3><br/>» Kim şu anda nerede, ne yapıyor?</h3>
<p><b><br/>Yazar Ayşe Kulin: </b>Sırbistan’da çıkan yeni kitabı <i>Nefes Nefese</i> için Belgrad’da. Vulkan kitabevinde kitaplarını imzalıyor...</p>
<p><b><br/>Ressam Kezban Arca Batıbeki: </b>Marakeş Sanat Fuarı’nda sergilenen işi <i>Play it again Sam!</i> ve eşi Koray Arca ile birlikte Fas’ta…</p>
<p><b><br/>Yazar ve akademisyen İskender Pala: </b>Everest Yayınları’nın sahibi Faruk Bayrak ile birlikte Japonya’da okumaya karar veren oğlunu ziyaret etmek için Tokyo’da...</p>
<p> <b>İki Oscar ödüllü oyuncu Hillary Swank: </b>İstanbul’a gelmek için bavul topluyor! Salı günü öğle saatlerinde İstanbul’a varacak olan Swank burada kalacağı iki gün herkesten gizli kalmaya çalışacak...</p>
<h3><br/>» Stalker’lar için rehber; kimi nerede yakalarsınız?</h3>
<p><b><br/>Köşe yazarı Ahmet Hakan: </b>Yazın ya da iyi havalarda Atiye Sokak civarında. Kışları ise bolca izzet ikram gördüğü İzzet Çapa’nın mekânları Cahide, Limonata ve bu kış büyük olasılıkla Akaretler’deki yeni Lübnan lokantası Café Beyrouth’ta. Avanesi ile...</p>
<p><b><br/>Yazar Kürşat Başar: </b>Çok kalabalık mekânları sevmiyor. Bu yaza kadar Divan Bebek’te mutlaka görebilirdiniz. Ama artık mekân değiştirdi: Kuruçeşme’deki balıkçıları denemeniz gerekiyor...</p>
<p><b><br/>İstanbul’a gelen tüm yabancı ünlüler: </b>Ralph Fiennes’den Zaha Hadid’e herkesin istediği, Ferit Sarper’in Galatasaray’da, Can Yayınları’nın dibindeki mekânı Münferit’te yemek yemek ya da bir içki içmek. <i>New York Times</i> şehrin en hip yeri ilan ettiğinden beri hele…</p>
<p><b><br/>b_altug@yahoo.com</b></p>
<p><b> </b></p>
</div>

Kaynak: [taraf.com.tr](http://www.taraf.com.tr/barbaros-altug-2/makale-kimi-nerede-gordum-nereden-taniyorum.htm), [web.archive.org (arşiv bağlantısı)](http://web.archive.org/web/20131107114520/http://www.taraf.com.tr/barbaros-altug-2/makale-kimi-nerede-gordum-nereden-taniyorum.htm)
