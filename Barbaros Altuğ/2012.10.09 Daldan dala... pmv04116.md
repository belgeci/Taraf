# Daldan dala...

*Barbaros Altuğ 09.10.2012*

<div class="yazi"><img align="left" alt="Daldan dala..." border="0" src="http://www.taraf.com.tr/fotoraflar/makaleler/daldan-dala_9409_orijinal.jpg" style="border-right-width:10px; border-color:#FFFFFF"/>Baştan söyleyeyim; bu yazımı saklayınız. Zira siz bu satırları okurken ben bir kara melek olarak Frankfurt’a giden THY uçağının 1B numaralı koltuğunda oturuyor olacağım. Bir senedir burada demediğimi bırakmadığımşahane yazarlar, beni görünce şeytan çarpmışa dönen kimi yayıncılar, pasta lüpletip çay içerken bir taraftan da durmadan iğne batırdıkları vudu bebeklerimi yanlarında Frankfurt’a da getireceklerinden emin olduğum kerameti kendinden menkul Türk kültür-sanat gazetecileri ve sanat adına bedava geziye asla hayır demeyen daha kimler kimler de önümden dizi dizi geçiyor olacaklar. Eğer pazara yazım yayımlanmamışsa bilin ki vudulardan biri etkisini gösterdi; ya da arka sıralardan gelen bir zehirli okun kurbanı oldum. Üstelik arkamdan bıraktığım bu son yazı da pek şahane değil; ama allahtan bu durumlarda arkadan konuşulmuyor, şanslıyım.<br/><br/>
<h3>Ali ile Ramazan’ın hakkı</h3>Bir iki gün sonra, Frankfurt Kitap Fuarı sırasında bir ödül açıklanacak; Robert Bosch vakfının verdiği bir ödül bu. Türkçeden Almancaya yapılan çevirilerden her sene bir kitap ve/veya çevirmen seçiyorlar. Jürisi de sağlam; Hanser Yayınevi’nden Michael Krüger, Frankfurter Allgemeine gazetesinden bir temsilci, ünlü Türkolog Profesör Erika Glassen... İşte jüri kararını verdi ve bu senenin ödülüne <strong>Perihan Mağden’</strong>in <strong>Ali ile Ramazan</strong> kitabının Suhrkamp Yayınevi’nden çıkan Almanca çevirisi nedeniyle kitabın çevirmeni <strong>Jonannes Neuner</strong>’i layık gördü.<br/><br/>Şimdi bu ödül 31 ekimde Almanya’nın Tarabya’daki sarayında çevirmene verilecek bir törenle. Gelenek ödülü kültür bakanının vermesi; yani <strong>Ertuğrul Günay’</strong>ın. Okuyanlar bilir; <strong>Ali ile Ramazan</strong> geçen sene bu günlerde bakanlıkta muhafazakârlık engeline takılmış ve işte şimdi Almanya’da yılın en iyi çevirisi seçilen bu çeviri bakanlığın çeviri desteğini alamamıştı. Hayat ne tuhaf ve ne şenlikli değil mi? Bu desteğin verilmemesine bizzat Ertuğrul Günay’ın tepki gösterdiğini duymuştuk çevresinden geçen sene; kimbilir belki de bu tepkiyi dillendirmesi için ayağına gelen fırsatı da değerlendirir Günay...<br/><br/>
<h3>Evli evine...</h3>En beğendiğim lokantalardan (ya da café veya bar; artık eşref saatiniz neyi isterse o an) <strong>Delicatessen</strong> seneler önce Nupera’da açılmıştı. Ama daha sonra müşterilerinin de eğilimini gözönüne alıp Nişantaşı’na yerleşti. Orada da iyice tuttu, gelişti, serpildi; orada görülmezseniz havalı olamayacağınız bir konuma yerleşti.<br/><br/>Şimdi ise kürkçü dükkânına dönüyor; evet kendisi gibi Nişantaşı’na giden lokantalardan biri olan <strong>La Brise’</strong>in Asmalımescit’teki yerine yerleşmeye hazırlanıyor <strong>Delicatessen.</strong> Artık kendinden daha emin ve büyümüş olarak umuyorum ki benim için“evi yakın Filiz Akın” konumundaki yeni yerinde kalıcı olurlar.<br/><br/>
<h3>Bu da Beren haberi...</h3>Ailecek gözdemiz olan <strong>Beren Saat’in</strong> Kanal D ekranlarına dönmesini kutluyoruz ya; üstüne bir de kreması olsun.Revenge ’in uyarlamasında <strong>Mert Fırat</strong> ile karşılıklı oynayacak olan Saat için hazırlanan dizinin senaryosu da sağlam bir isme emanet. Daha önce <strong>Son</strong> dizisini yazmış olan ve özel bir hayran kitlesi oluşturan <strong>Berkun Oya</strong> dizinin senaryosu üzerinde çalışıyor. Bu kadroyla nerdeyse yeme de yanında yat kıvamında dizi şu anda; ki daha Beren Saat’in karşısına iddialı bir orta yaş oyuncusu da gelecek; hırs ve güzellikle örülmüş karakteri ile...<br/><br/><br/><strong>b_altug@yahoo.com</strong><br/>
</div>

Kaynak: [taraf.com.tr](http://www.taraf.com.tr:80/barbaros-altug/makale-daldan-dala.htm), [web.archive.org (arşiv bağlantısı)](http://web.archive.org/web/20140116060745/http://www.taraf.com.tr:80/barbaros-altug/makale-daldan-dala.htm)
