# Hayatın tüm zorluklarına rağmen...

*Barbaros Altuğ-2 25.12.2011*

<div class="yazi"><img align="left" alt="Hayatın tüm zorluklarına rağmen..." border="0" src="http://www.taraf.com.tr/fotoraflar/makaleler/hayatin-tum-zorluklarina-ragmen_2369_orijinal.jpg" style="border-right-width:10px; border-color:#FFFFFF"/><p>Baştan söyleyeyim: Söz verdiğim konuların hepsi yok bu yazıda. Neden? Zira Yıldıray Oğur (Yazı İşleri Bakanı) <i>Taraf</i>’ın diğer yazarlarının da okunduğunu iddia ediyor! Böylece hiç bir zaman benim istediğim kadar yer (yani iki ya da taş çatlasa üç tam sayfa) bana ayrılamıyor! </p>
<p>Yoksa ben de istemez miyim az sonra aşağıda kısıtlı kelime dağarcığımla anlatmaya çalışacağım <b>Yaşar Kemal</b> davetinde gördüğüm ve adını kimsenin bilmediği genç hanımın çarliston, boncuklu elbisesi şöyle endamına yakışır büyüklükte basılsın? </p>
<h3><br/>İlk parti, ilk şampanya...</h3>
<p>Tüm medeni Batılı memleketlerde olduğu gibi Şarkın İncisi, güzide şehrimizde de aralık 15’ten sonra işler duruyor, tatil başlıyor. Partiler de davetler de Hiristiyan geleneklerimize uygun biçimde bu tarihlere konuyor. Amen.</p>
<p>Cumartesi akşamı <b>Yaşar Kemal</b>’e verilen nişanın kokteyli ile resmî tatil partisi sezonum da açıldı. Aslında tek başına uzun bir yazı dizisi bile çıkabilecek olan Fransız Sarayı’ndaki bu geceden twitter’ımsı satır başları.</p>
<p>• <b>Gecenin en şıkı:</b> Vallahi lila gömleği, bir ton koyu örme kravatı ve açık mavi kemik çerçeveli gözlükleri ile <b>Oral Çalışla</b>r şık ötesiydi! Sinekkaydı tıraşı ile adeta kendinden genç bir role hazırlanan aktördü!</p>
<p>• <b>Gecenin en güzeli:</b> Simsiyah elbisesi, simsiyah topuzu ve sade pırlanta takıları ile en ön sırada yerini alan <b>Türkan Şoray</b> gecenin de gönlümüzün de sultanıydı.</p>
<p>• <b>Gecenin en lezzetlisi:</b> Bugüne kadar yediğim (ki epeyce yedim şu gencecik yaşımda) en güzeller arasında sayacağım mini <b><i>eclair</i></b>...</p>
<p>• <b>Gecenin cimrisi:</b> Fransız hükümeti! Hatta her şeyin sorumlusu Sarkozy! Şampanyayı damlalıkla ikram eden Fransız mı olur? Sanırım Fransa’yı boykot da bu yüzden başladı. Ben de katılıyorum. Cumhurbaşkanımız haklı.</p>
<h3><br/>Unutulmasın diye...</h3>
<p>• Türk devletinden korkmayan <b>Yaşar Kemal, </b>büyük kahkahaları eşliğinde,<b> Perihan Mağden</b>’in kendisini sevmemesinden korktuğunu bizzat Mağden’e açıkladı!</p>
<p>• Fransızlar şampanyadan kıstıkları parayı sanırım ısıtmaya harcamışlardı. İçerdekilerin yaş ortalamasını da düşünerek (siyatikleri azmasın diye) 50 derece civarına ayarlanmıştı sıcaklık.</p>
<p>• Yaşar Kemal’in ödülünü veren şansölyeyi Louis de Funes filmlerinden gözüm ısırıyordu. Kendisine, aynı nişandan aldığını Amerikan CV’sine yazan Elif Shafak’a neden Yaşar Kemal’e yapılan bu törenden yapılmadığını soracakken 45 yıldır ilk kez bu nişanı bir Türk’e verdiklerini söyledi. Sanırım şansölye karıştırıyor.</p>
<p>• Elbette Fransız kültürü söz konusu olunca kokteyle Nişantaş’dan da katılanlar oldu. <b>Zeynep Fadıllıoğlu</b> ve <b>Erkan Özerman</b>!</p>
<p>• Gazetemiz yazarlarından Andrew Finkel ve transparan kollu siyah elbisesiyle İpek Çalışlar umuyorum ki <b><i>Bugün Ne Giysem? </i></b>programına katılmayı düşünmüyorlardır. Kırılmalarını istemem. </p>
<h3><br/>Ve sıra Nişantaş’da...</h3>
<p>Entelektüel, sıcak ve kısıtlı bütçe ile kotarılmış Fransız Sarayı kokteylinden sonra nihayet gerçekten şampanyanın su gibi aktığı bir davete katıldım.</p>
<p>Nişantaş’da en minik elbiseleri içindeki şehrin en güzel kadınlarıyla beraber <b>Aslı Bernard</b>’ın doğum gününü kutladık. Gece boyunca gözümüz, ismi bende saklı bir davetlinin kırmızı taşlı örümcek broşunda kaldı!</p>
<h3><br/>Erken bir Noel yemeği</h3>
<p>Dünyanın dört yanındaki en şık organizasyonlarda imzası olan <b>Anthony Todd</b> Istanbul’un en güzel evlerinden biri saydığım evinde, erken bir Noel yemeği verdi. </p>
<p>Gecenin en çok şaşırtanı bir gentlemen’s club’a gelir gibi, yeleğinden kravatına iki dirhem bir çekirdek aramıza katılan ve her gün böyle giyindiğini iddia eden (ama bizi ikna edemeyen) Doğuş Yayın Grubu CFO’su <b>Ahmet İren</b> oldu! Şık mıydı? Fazlasıyla!</p>
<h3><br/>Ve Karolin...</h3>
<p>Otto Sofyalı’da <b>Karolin Fişekçi</b> ile tanışıp viski içtik (ben viski o pembe şarap daha doğrusu). Hikâyenin Füsun’u olduğunu söyledi. Hangi hikâye hangi Füsun diyenleri nisanda açılacak <b>Masumiyet Müzesi’</b>ne davet ediyorum. Ayrıca fotoğraflarımdan daha yakışıklı olduğumu söyleyince bunu twitter’dan ilan etmesi için baskı yaptım.</p>
<h3><br/>Partiyse parti...</h3>
<p>Bir kez daha kanıtlandı ki bu şehirde parti vermeyi en çok bilenlerin başında Arhan Kayar ve ddf geliyor.</p>
<p>Galatasaray Adası’nda düzenledikleri gece şehrin <b><i>who is who</i></b> rehberi gibiydi. Medyapım’ın patronu <b>Fatih Aksoy</b>’dan, partilerin Osmanlı’dan beri demirbaşı <b>Güneri Civaoğlu</b>’na (belki balmumu heykeli de olabilir, bilemiyorum) olmayan yoktu. Sanırım 300 şişe kadar viski içtikten sonra (kişi başına) adayı karaya bağlayan dubalı yoldan düşeni kim kurtarırı tartıştık. Benim kıyafetlerimi riske atıp da kimseyi kurtarmaya niyetlenmeyeceğimde herkes hemfikir oldu. <b>Vivet Kanetti</b> ben düşersem kurtaracağını söyledi. Canım Vivet. </p>
<h3><br/>İstanbul İstanbul olalı...</h3>
<p>İstanbul olmasa da Changa Changa olalı böyle gece görmedi! <b>Savaş Ertunç</b>’un Türkçe müzik gecesi <b><i>El mi Yaman Bey mi Yaman? </i></b>Hande Yener ve Ajda Pekkan’la başladı, Tarkan ile doruğa ulaştı! TÜSİAD Başkan Yardımcısı <b>Tayfun Bayazıt</b> ve eşi Suzan Bayazıt, <i>Vogue</i> dergisi yayın yönetmeni <b>Seda Domaniç</b> ve Changa’yı tıklım tıklım dolduran diğerlerini ardımda bırakıp, barın duvarında oynayan <i>From Russia with Love</i>’da gösterilen daha karanlık Istanbul sokaklarına daldığımda Kibariye’nin zulada Yakut isteyen sesi çınlıyordu... </p><b><br/>b_altug@yahoo.com</b>
</div>

Kaynak: [taraf.com.tr](http://www.taraf.com.tr/barbaros-altug-2/makale-hayatin-tum-zorluklarina-ragmen.htm), [web.archive.org (arşiv bağlantısı)](http://web.archive.org/web/20131107085332/http://www.taraf.com.tr/barbaros-altug-2/makale-hayatin-tum-zorluklarina-ragmen.htm)
