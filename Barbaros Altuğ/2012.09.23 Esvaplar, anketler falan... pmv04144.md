# Esvaplar, anketler falan...

*Barbaros Altuğ 23.09.2012*

<div class="yazi"><img align="left" alt="Esvaplar, anketler falan..." border="0" src="http://www.taraf.com.tr/fotoraflar/makaleler/esvaplar-anketler-falan_5064_orijinal.jpg" style="border-right-width:10px; border-color:#FFFFFF"/>Geçen hafta Türkiye halklarına yakın olabilmek için elimden geleni yaptım. Davet, parti, şaşaa, kahkahayı bir kenara atıp hafta boyunca Türkçe gazete okudum, envai çeşit dizi seyrettim ve sokağın nabzını tuttum. Öyle olunca böyle oluyor; bilinç akışlı, ortaya karışık pizza misali bir yazı —malzeme dünden kalanlar ama kenarları kıtır...<br/><br/><br/>
<h3>Mozaik aile</h3>Radikal ’in “eskimeyen sanatçı”larının ortaklaşa yazdığı bir dizi olduğunu duyunca dayanamadım ve <strong>Kayıp Şehir’</strong>i izlemeye karar verdim. İlk izlenim: Dizi 1960’larda yazılmış ve revize etmeyi unutmuşlar. 20’lerinde, Istanbul’da yaşayan bir genç adam “kardeşinin esvabı”na üzüldü uzun uzun bir ara. Dizinin bütün gerilimi bir zavallı çamaşır makinesinin üstüne yıkıldı. Bölüm sonunda da yine 1960’lar tekniği ile epeyce komik şekilde düşüp kırıldı makine ve sanırım biz seyircilerin “aman yarabbi! Makineye ne olacak şimdi” gerilimi ile bir hafta sabretmesi hedeflendi. Ama favori sahnem: 20’lerindeki modern hamalın (o gerilimli çamaşır makinesini taşıyacak) 40’larındaki işkadınına “minare yıkılmış ama mihrap yerinde” ile başlayıp “önemli olan işlevi” ile süren konuşması! Ki sahne işkadınının kikirdemesi ve hamala göz süzmesi ile devam etti! Evet, halkımızın beklediği “bir gay fantezisi olarak hamalla seks”i de diziye sokmayı başardılar böylece “kadın” dostu yaşlı gay yazarlarımız. Hayıflandığım konu: Keşke Halil Ergün’e de bir rol verselerdi! Seyyal götürmemiş belli ki...<br/><br/><br/>
<h3>Dersini ediyor ezber...</h3>Dizimizin yaratıcıları Tuğrul-Yıldır (evet, o türbe) çiftinin pışpışlara doyamadığı demokrat kızımız, yaşlı Ayşecik, <strong>Ezgi Başaran’</strong>ın bu muazzam sahnelerin yayınlandığı saatlerde yazdığı şu satırları okumak bize ertesi gün nasip oldu: “TSK’nın en yüksek öğrenim görmüş, en parlak subayları mahkûm edildi”. Evet, Balyoz’da darbe hazırlamaktan ceza alan bu “parlak, eğitimli” memurlar (subay deyince daha bir <strong>baba</strong> duruyor elbette) yerine alt kesimden, mesela bir hamal falan ceza alaydı kızımız daha az üzülecekti kuşkusuz. Ama heyhat onlar bu darbe hazırlanırken yaşlı kadınlara kur yapmakla meşguldüler ne yazık ki işte (inanmazsa senarist arkadaşlarına sorsun). Ama bundan sonra mahkemeler mutlaka Ezgi Hanım gibi beyaz demokratların isteklerini gözönüne almalı ve eğitim durumuna göre falan karar vermeli bence de. Hatta ilkokul mezunları kamplara yollanmalı, yüksek eğitimliler dizi yazmalı el ele. A, yazıyorlar zaten galiba...<br/><br/><br/>
<h3>Vatan kurtaran Şaban...</h3>Kambersiz düğün? Olmaz. <strong>Ruhat Mengi</strong>’siz bilinç akışı olamayacağı gibi. Eş durumundan yazarlığa tayin edilen Ruhat Hanım’ın mecburi hizmetini yaptığı <strong>Vatan</strong>’da koskoca bir haber yayımlandı geçen hafta: TRT 15.000 kişi arasında anket yapmış meğerse. Televizyonda en çok görmek istedikleri gazeteciyi sormuşlar “halk”a. Demokratlık da bu işte; sandıktan çıkan Ruhat Mengi (ki bu dahi yazarın yüzde 70 oranında oy aldığı, ardından gelen Nazlı Ilıcak’ın yüzde 30’da kaldığı bilgisi de var) TRT’ye çıkıyormuş yoğun arzu üzerine.<br/><br/>Daha bu müthiş ve sadece Vatan ’da yer alan haberin mürekkebi kurumadan <strong>TRT</strong> açıklama yapıverdi; yazılı üstelik, hani bir şüphe kalmasın aklımızda babında. “TRT’nin, haberde bahsedildiği gibi bir anketi kesinlikle yoktur” diyor kurum; “TRT hiçbir şekilde anket yaptırmamıştır ve dolayısıyla da; en beğenilen, en çok görülmek istenen gazetecinin Ruhat Mengi olması da sözkonusu değildir” diye devam ediyor?<br/><br/>En güzel kısmı sona sakladım: “Olmayan bir anketi, olmuş gibi gösterip; sonra da 15 bin gibi devasa bir rakamı kullanıp; <strong>Ruhat Mengi</strong>’yi en beğenilen, en çok görülmek istenilen gazeteci ilan eden haber kesinlikle yanlıştır. Kamuoyuna duyurulur.”<br/><br/>Duydunuz zilin sesini kamuoyu; herkese nasip olmaz bu açıklamalar, Ruhat Hanım’ı kutlarız. Kendisi inşallah yüksek öğrenimlidir. Yani olmazsa dizi yazar işte...<br/><br/><strong>b_altug@yahoo.com</strong><br/><br/>
</div>

Kaynak: [taraf.com.tr](http://www.taraf.com.tr/barbaros-altug/makale-esvaplar-anketler-falan.htm), [web.archive.org (arşiv bağlantısı)](http://web.archive.org/web/20131107091310/http://www.taraf.com.tr/barbaros-altug/makale-esvaplar-anketler-falan.htm)
