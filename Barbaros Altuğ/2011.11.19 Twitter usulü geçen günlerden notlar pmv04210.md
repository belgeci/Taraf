# Twitter usulü geçen günlerden notlar

*Barbaros Altuğ-2 19.11.2011*

<div class="yazi"><img align="left" alt="Twitter usulü geçen günlerden notlar" border="0" src="http://www.taraf.com.tr/fotoraflar/makaleler/twitter-usulu-gecen-gunlerden-notlar_5295_orijinal.jpg" style="border-right-width:10px; border-color:#FFFFFF"/><p>Çok gezdim, çok eğlendim, çok şampanya içtim. İşte sizsiz geçen günlerin 140 (bazen biraz daha fazla) karakterlik hesapları...</p>
<p><b> </b></p>
<p><b>» Frankfurt Konsolosu ve eşinin evlerinde verdiği davet </b></p>
<p><b><br/>• Ayşe Böhürler</b>’in beyaz kıyafeti benim Dolce Gabba ceketimi bastıramadı. Başa baş kaldık.<b><i></i></b></p>
<p><b><br/>• </b>Konsolos’un karnı burnunda eşi <b>Ediz Hun</b>’un kızıymış. <b><i></i></b></p>
<p><b><br/>• Doğan Hızlan</b>, Konsolos ve eşi ile tanıştıktan sonra yemeğe kalmadan ayrıldı.<b><i></i></b></p>
<p><b><br/>• </b>Türk yayıncıları gerçekten kıyafet seçimi konusunda pek zevksizler. Kadın yayıncıların tümü Alman mürebbiyeden halliceydi.<b><i></i></b></p>
<p><b><br/>» Balkan ülkelerinde Türkler...</b></p>
<p><b><br/>• </b>Makedonya’da en çok sevilen yazarların başında <b>Çetin Altan</b> geliyor! Bana habire tanıyıp tanımadığımı sordular.<b><i></i></b></p>
<p><b><br/>• </b>Bizim <b>Kenize Murad</b>’ı Türk sanmamız gibi Saraybosna’da da <b>Ayşe Kulin</b>’i baya baya Bosnalı sanıyorlar.<b><i></i></b></p>
<p><b><br/>• </b>Belgrad’da tanıştığım Türkologlar <b>Tanpınar</b>’ın Sırpça çevirilerinin facia olduğunu anlattılar, örneklerle.<b><i></i></b></p>
<p><b><i> </i></b></p>
<p><b><br/>» Çetingiller...</b></p>
<p><b><br/>• Sinan Çetin</b> yeni filmin çekimine başladıktan tam 48 sonra tüm ekibi İstanbul’a geri yollayarak filmden vazgeçti biliyorsunuz. Sebep: senaryoyu tamamen değiştirmek istemesi. Bence hayatında ilk kez yazılı bir senaryo görünce anlamamış olabilir; Çetin’in başyapıtlarının temel özelliği hiç birinin senaryosunun olmaması! Herşey o Türk Eisenstein’ının müthiş beyninde yazılı zira!</p>
<p><b><br/>• </b>Asıl haber: <i>Glee</i> çakması <i>Muck</i> diye bir diziye başlıyor. Müzikal dizinin başrolünü yakışıklı ama bilhassa sesi olmayan birine vermiş! <b>Haluk Piyes</b>!<b><i></i></b></p>
<p><b><br/>• </b><i>Glee</i>’de Gwyneth Paltrow’un oynadığı “çılgın ve güzel” öğretmen rolü bilin bakalım kimin?<b><i></i></b></p>
<p><b><br/>• </b>Çakmalara doyamayan Çetin’in diğer yeni projesi de süper: “Muazzam modacı, hep yaşı 19 olan sarı lale” <b>Biricik Suden</b>’in başrolü ile Türk Pret-a-Porter’si...<b><i></i></b></p>
<p><b><br/>» La Dame sans merci...</b></p>
<p><b><br/>• </b>Ne bir bilboard’da gördüm, ne de <i>Radikal</i>’in manşetinde! Hatta 301. Ayşe Arman röportajında dahi bahsedilmedi. Ama işte hüzünlü photoshop’ların yazarı, her başarısından ânında haberdar edildiğimiz, Türk rock’çılarına lirikler yazan (vallahi kendi İngilizce CV’sinden) büyük Türk asıllı yazar <b>Elif Shafak</b> bizden habersiz soylu oluvermiş!<b><i></i></b></p>
<p>Fransa hükümeti tarafından kendisine geçen yıl verildiğini yazdığı (kendi sitesindeki İngilizce CV’sinde görülebilir) <b><i>Chevalier of the Order of Arts and Letters</i></b> nişanını bizimle paylaşmayarak daha önce 1998 yılında aldığı (tek kez, Kombassan Holding tarafından verilen) ve 13 senedir gururla tüm dünyaya duyurduğu Great Rumi Award (Büyük Mevlana Ödülü)’ne layık olduğunu da kanıtladı Shafak alçakgönüllüğü ile. </p>
<p>Ama biz yine de daha önce bildiğimiz kadarı ile <b>Yaşar Kemal</b>’in layık görüldüğü bu nişanı ulusça kutlamak için bizimle de paylaşmasını bekliyoruz Great Rumi Award sahibi yazarımızdan. </p>
<p><b><br/>» <i>Taraf</i> okuruna magazin kursları köşesi ya da ‘Ey Yükselen Yeni Nesil’ köşesi</b></p>
<p><b><br/>• </b>Şimdi bu köşe, <b>Derrida</b> ile <b>Susan Sonntag</b> arasında gezen, dünyanın tüm dertlerini omuzlarına yüklemiş duygu dolu <i>Taraf</i> okuruna bir nevi <b>Haydar Dümen</b> terapisi, <b>Saba Tümer</b>’in cuma günleri yayınlanan (bunu da bilmezsiniz) din sohbetleri kıvamında bir popüler hafiflik olsun diye de yazılıyor. <b>Murat Belge</b>, <b>Pakize Barışta</b> bir yere kadar!</p>
<p>Ama bu derin anlamlı köşenin okurlarını bir şekilde eğitmek de lazım diye düşündüm. Google yapamayacak kadar gururlu okurlar için yeni Türkiye figürlerini eskileri ile karşılaştırarak tanıtma kurslarına işte tam şu köşede başlıyoruz. </p>
<p><b><br/>• Tuna Kiremitçi-Onur Baştürk</b>: Tuna Kiremitçi’yi duymuşsunuzdur diye umuyorum! İşte yeni dönemin Tuna’sı Onur Baştürk. </p>
<p>Bunu twitter takipçi sayılarından bile anlamak mümkün. Baştürk’ün 50 bin takipçisine karşılık, Kiremitçi’nin sayıları bir türlü artmayan yedi bin takipçisi var! Ortak yönleri: Her ikisi de (Çetingillerin gelini Özgür Kız gibi) <i>Hürriyet</i>’in yazar yaratmaya doymayan eki <i>Kelebek</i>’te yazıyor (bu <i>Kelebek</i> yazarları ayrı konu, ilerideki derslerde işlenebilir). Eskiden Tuna Kiremitçi <b>Ajda Pekkan</b>’a (bir pop şarkıcısı) şarkı sözü yazardı, artık Onur Baştürk yazıyor. Eskiden Tuna Kiremitçi kitapları satardı, artık (<i>Taraf Kitap</i> okuru bilmez) Onur Baştürk’ün erotik-nevrotik kitapları satıyor. Her ikisi de hafif kilolu (bilhassa karın bölgeleri) ama bunu photoshop hileleri ile yok etmeyi beceriyorlar. Yaşları da aşağı yukarı aynı; 40’a merdiven dayamışlar (Baştürk’ün daha yaşlı olduğuna dair söylentiler de var). Her ikisi de Anadolu kökenli; Kiremitçi Eskişehir, Baştürk Konya’dan. Her ikisinin de şarkıcı olmak arzusu baki; kendin çal kendin oyna ekolünden pek kimsenin dinlemediği albümlerde şarkılar söylüyorlar. Fark: Kiremitçi’nin sevgilileri-karıları kâh <i>Âlem</i>’de (bir magazin dergisi), kâh kendi köşesinde karşımıza çıkıverirken Baştürk nerdeyse aseksüel bir kimlikte ve özel hayatından hiç bahsetmiyor! Dileğim aynı anda kitap çıkarmaları ve <b>Ayşe Arman</b>’ı (ikisi ile de kitapları için röportaj yapan <i>Hürriyet</i> mensubu) hangisiyle ilk yapsam derdine düşürmelidir. Böylece kimin yükselen yeni neslin şarkıcı-yazar kategorisinde birinci çıkacağını da anlamış olacağız.</p>
<p><b><br/>b_altug@yahoo.com</b></p>
</div>

Kaynak: [taraf.com.tr](http://www.taraf.com.tr/barbaros-altug-2/makale-twitter-usulu-gecen-gunlerden-notlar.htm), [web.archive.org (arşiv bağlantısı)](http://web.archive.org/web/20131107132657/http://www.taraf.com.tr/barbaros-altug-2/makale-twitter-usulu-gecen-gunlerden-notlar.htm)
