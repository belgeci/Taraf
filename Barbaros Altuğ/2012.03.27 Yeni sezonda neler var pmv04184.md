# Yeni sezonda neler var

*Barbaros Altuğ 27.03.2012*

<div class="yazi"><img align="left" alt="Yeni sezonda neler var" border="0" src="http://www.taraf.com.tr/fotoraflar/makaleler/yeni-sezonda-neler-var_5158_orijinal.jpg" style="border-right-width:10px; border-color:#FFFFFF"/><p>Korkmayınız; Paris-Londra-Milano defilelerinden söz etmeyeceğim size. O kısmı konuyla daha ilgili ve benim gibi globetrotter arkadaşlarımla paylaşmayı tercih ediyorum. Ama evlerinde oturup Feriha’nın aşkıyla avunanlar için de var elbette <i>Taraf</i>, sadece varlıklı, über Kemalist beyaz Türklerin gazetesi değil sanıldığı gibi!</p>
<p>İşte kendimi helak ederek, bin bir rüşvet ve plazalarda yenen kötü yemekler karşılığında ulaştığım bilgiler; yeni sezonda hangi kanalda ne var?</p>
<h3><br/>Kuzey’in baklavaları...</h3>
<p>Evet, elbette geçen yılın en heybetli kanalı <i>Kanal D</i> idi Türk dizileri söz konusu ise. Beren Saat’in güzelliği ve Vedat Türkali’nin öyküsünü nihayete eriyor; üstelik son duruma göre gelecek sene Beren Saat’i başka bir dizide görmemiz de zor.<br/><br/><i>Kanal D</i>’nin pazartesi geceleri elbette <b><i>Arka Sokaklar</i></b>’a ait olacak. Salı günlerinin rating ve ağlatma şampiyonu <b><i>Öyle Bir Geçer Zaman ki</i></b> de yerinde; ama yaz aylarında vereceği arada zamanı atlatıyor ve yeni sezon 1980’li yıllarda başlıyor. O nedenle oyuncu değişiklikleri de olacak haliyle... Ama Günter Grass’ın <i>Teneke Trampet</i>’ine gönderme yapmaya başladığını düşündüğüm ve aradan geçen onlarca yılda hâlâ ilkokula giden (cüce değilse) bir türlü büyüyemeyen fantastik yaratık Osman’ın 1980’lerde de ilkokula gitme kısmı değişmesin lütfen; Marquezvari bir yan katıyor diziye.</p>
<p>Çarşambaları <b><i>Kuzey</i></b>’in baklavalarına iç geçirmeye devam; ratinglerde bir türlü <i>Muhteşem Yüzyıl</i>’ı geçemese de Kıvanç Tatlıtuğ’un Ortadoğu’daki ratingi öyle yüksek ki dizinin maliyetini neredeyse tek başına karşılayabiliyor yurtdışı satışlardan gelen para ile.</p>
<p>Perşembenin şampiyonu <i>Fatmagül</i>’ün yerini geçen sezonun iddialı dizileri ile çok konuşulan Medyapım’ın yeni dizisi alıyor: <b>Ayşe Kulin</b>’in aynı adlı romanından uyarlanan ve Osmanlı İmparatorluğu’nun son günlerini anlatan <b><i>Veda</i></b>.</p>
<p>Cumaları Gülse Birsel’le ve pazarları karşısında rakip barındırmayan <b><i>Umutsuz Ev Kadınları</i></b> ile geçecek ama cumartesi için yeni bir deneme var: talihsiz <i>Keşanlı Ali</i> eziyetine son veriyor iyi bir kararla <i>Kanal D</i> ve yerine Gold Film’in yapımcılığında yeni bir <b>Orhan Kemal</b> uyarlaması <b><i>Kötü Yol</i></b> geliyor.
                                    	<br/><br/>
<a class="lnk2" href="/web/20120501071046/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/barbaros-altug/makale-yeni-sezonda-neler-var.htm), [web.archive.org (arşiv bağlantısı)](http://web.archive.org/web/20120501071046/http://www.taraf.com.tr/barbaros-altug/makale-yeni-sezonda-neler-var.htm)
