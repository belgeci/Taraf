# Deli Sabit İskender’e karşı!

*Barbaros Altuğ 20.09.2011*

<div class="yazi"><img align="left" alt="Deli Sabit İskender’e karşı!" border="0" src="http://www.taraf.com.tr/fotoraflar/makaleler/deli-sabit-iskender-e-karsi_2457_orijinal.jpg" style="border-right-width:10px; border-color:#FFFFFF"/><p>Ağaçlar arasında büyük bir villa. Salon sadece mumlarla aydınlatılıyor. Bu özel gece için beyaz kıyafetlerini giymiş genç garsonlar ev sahibesinin bizzat seçtiği mönüyü konuklara servis ediyor. Birazdan bir sessizlik ve ev sahibesi mum ışığında evdeki yedi kişiye bir kitaptan İngilizce parçalar okumaya başlıyor. Virginia Woolf’un Bloomsbury günleri değil anlattığım. Kemerburgaz’da Elif Şafak ve Eyüp Can Sağlık çiftinin evi. Konuklar da “en yakın dostları”; Nil Karaibrahimgil, Sertab Erener, Serdar Erener, Sinan Çetin, Rebecca Çetin, Ergun Özen ve Demir Demirkan. Herkes huşu içinde Elif Şafak’ın son romanı <i>İskender</i>’in orijinalinden (<i>Beyaz Dişler</i> değil) yani İngilizcesi olan <i>Honour</i>’dan parçalar okumasını dinliyor. Yarım saat sonra Sinan Çetin alkışlamaya başlıyor; “Muhteşem bir şey bu” diyerek. Onu Serdar Erener izliyor. Nil Karaibrahimgil elindeki kadehi bırakıyor ve “Böyle olmaz hepimiz ayağa kalkacağız beğendiğimiz göstermek için, konserlerde böyle yapılır” diyor. Elif Şafak hafif bir gülümsemeyle başarısını izliyor. Elbette herkesin beğendiğinden emin. Öyle ya zaten konukları benzer beğenileri paylaştığı arkadaşlarından seçmiş, tıpkı Delicatessen’den seçtiği mönü gibi. Hoşuna gitmeyen şeyler yok her iki mönüde de. Ama, o ne? Demir Demirkan oturduğu yerden kıpırdamıyor! Demirkan’ın <i>Muhteşem Yüzyıl</i>’daki korkunç ve cesur Deli Sabit rolüne cuk oturması belki de bu yüzden; Elif Şafak’ın evine gidip de kitabını beğenmemek deli cesareti de istiyor.<br/><br/><b>Geceden not: </b>Serdar Erener kitabın İngilizce adının <i>Pink’s Destiny</i> olmasını öneriyor çünkü Eyüp Can, <i>Honour</i> adını hiç beğenmemiş. Ama ABD’li yayıncı Türk reklamının dâhisini pek kale almıyor. </p>
<h3><br/>Türkiye’de askere gitme yaşı uzamış!</h3>
<p>Dün açılan İstanbul Bienali’nin açılış partisinde en çok konuşulan işlerden biri Kutluğ Ataman’ın askerlik raporu. Türk ordusunun eşcinselleri “çürüğe” ayırma yöntemi olan “Psikoseksüel bozukluğu vardır” ibareli raporları onlarca yıldır eşcinselliği hastalık olarak gören ordunun tavrını simgeleştiriyor. Ama partide konuşulan şey işin kendisi veya ordunun tavrı değildi; asıl konuşulan bu raporun geçen sene alınmış olması. “Kutluğ Ataman 1961 doğumlu” diyordu bir gay sanatçı. “50 yaşında askere gitmek de nerden aklına geldi? Ayrıca bu yaşa kadar nasıl saklandı? Merak ettiğim o!” Genç gay sanatçılar, ya bu raporun sahte olduğunu ya da sadece işin sansasyonel olması için alınmış olduğunu söylüyor. Ve yıllardır askerlikten çektiklerinin, hiç bu yükü çekmemiş biri tarafından kolayca ve para kazanmak için kullanılmış olmasına içerliyorlar.<br/><br/><b>b_altug@yahoo.com</b></p>
<p><b> </b></p>
</div>

Kaynak: [taraf.com.tr](http://www.taraf.com.tr:80/barbaros-altug/makale-deli-sabit-iskender-e-karsi.htm), [web.archive.org (arşiv bağlantısı)](http://web.archive.org/web/20140114161819/http://www.taraf.com.tr:80/barbaros-altug/makale-deli-sabit-iskender-e-karsi.htm)
