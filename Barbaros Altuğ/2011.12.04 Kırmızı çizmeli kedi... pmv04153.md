# Kırmızı çizmeli kedi...

*Barbaros Altuğ 04.12.2011*

<div class="yazi"><img align="left" alt="Kırmızı çizmeli kedi..." border="0" src="http://www.taraf.com.tr/fotoraflar/makaleler/kirmizi-cizmeli-kedi_7085_orijinal.jpg" style="border-right-width:10px; border-color:#FFFFFF"/><p>Yeni bir yayınevi <b>Kırmızı Kedi</b>. İlknur Özdemir’in Turkuvaz Grubu’ndan ayrılıp yayınevini yönetmeye başlaması ile atılım yapmaya çalışıyor. Hayırlı uğurlu olsun. Ama benim dikkatimi çeken şey bu değil. Kırmızı Kedi’nin yayımladığı her kitap elbette tamamen hakkıyla ve tüm Türkiye’de konuşulan kitaplar olduğu için herhalde (ben bilemiyorum Türkiye’de tam ne konuşuluyor; sadece gazeteleri, dergileri, internet sitelerini, televizyonları, radyoları ve davetleri takip ettiğim için) <b><i>Radikal Kitap</i></b>’ın en çok satanlar listesine giriveriyor.</p>
<p>Bu hafta mesela en çok satan ilk on kitapta iki tane Kırmızı Kedi kitabı var. Kırmızı Kedi’nin bu durdurulamaz başarısı ve ani yükselişini kıskanıp, ardında bir bityeniği arayanlar da varmış ama duyduğuma göre...</p>
<p>Hele hele bu haftaki en çok satan kitaplar listesine kendinden emin bir şeklide yerleşen <b>Derviş Şentekin’</b>in kitabını görünce iyice delirmişler! Yok efendim bu kitap kaç basılmış da bilmem neymiş...</p>
<p>Koskoca <i>Radikal Kitap</i>’ın en tepedeki yöneticisi olan, şahane yazar Derviş Şentekin’in kitabı <b>sadece</b> kendi editör olduğu gazetede listeye alınmışsa suçu o mağrur insanda değil o başyapıtı listelerine koymayan Türkiye’deki kitapçılarda, satın almayan okurda arayın siz! </p>
<p>Ayrıca Derviş Şentekin’in Kırmızı Kedi’nin <b>gizli ortağı</b> olması ile bu listelerin ne alakası var? Ne çirkin, ne tuhaf düşüncelere girip de bu ilişkileri kuruyorlar havsalam almıyor! Allah <b>Kırmızı Kedi</b>’yi ve gizli ortaklarını kem gözlerden korusun.</p>
<h3><br/>Nurgül için değişen ne?</h3>
<p>Evet, Nurgül Yeşilçay <i>Kanal D</i>’de yeni dizisine başlıyor. Dizinin her şeyi iddialı; Venedik Film Festivali’nden ödüllü (<i>Çoğunluk</i> ile) bir yapımcı, <b>Sevilay Demir</b> dizinin yapımcısı. Senarist kadrosunda Türkiye’nin en iyi genç yazarlarından <b>Seray Şahiner </b>var. İlk kez tamamı Diyarbakır’da geçecek bir dizi üstüne üstlük. Konu da karakterler de sağlam. </p>
<p>Başkarakterler, Diyarbakır Üniversitesi’nde görevli Ermeni bir profesör, âşık olduğu Diyarbakırlı bir kadın ve kadının seneler önce gittiği politik sürgünden kente dönen ve bir Kürt aydını olan kocası.</p>
<p>Uzun zamandır başrol oyuncularının seçimleri için uğraşan ekip, 40-50 yaş aralığındaki oyuncular ile görüşmeler yapıyorlardı; öyle ya karakterlerin gerçekliği ancak bu yaş grubuna oturmaları ile mümkün olacaktı. Ama ne olduysa <b>Nurgül Yeşilçay</b>’ın bu sezon başladığı dizi tutmayıp yayından kaldırıldığında oldu. Bu kadar güzel bir ekran yüzünün boşta olmasını kaçırmak istemeyen <i>Kanal D</i> yönetimi Yeşilçay’da karar kılınca tüm başkarakterlerin gençleşmesi kaçınılmaz oldu. Bakalım şimdi 30-35 yaş aralığına oturtulan başkarakterlere göre dizinin epey politik içeriğinde de oynamalar olacak mı?</p>
<p><b><br/>b_altug@yahoo.com</b></p>
</div>

Kaynak: [taraf.com.tr](http://www.taraf.com.tr:80/barbaros-altug/makale-kirmizi-cizmeli-kedi.htm), [web.archive.org (arşiv bağlantısı)](http://web.archive.org/web/20140126144442/http://www.taraf.com.tr:80/barbaros-altug/makale-kirmizi-cizmeli-kedi.htm)
