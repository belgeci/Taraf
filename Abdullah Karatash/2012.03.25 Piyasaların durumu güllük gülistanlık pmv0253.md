# Piyasaların durumu güllük gülistanlık

*Abdullah Karatash 25.03.2012*

<div class="yazi"><img align="left" alt="Piyasaların durumu güllük gülistanlık" border="0" src="http://www.taraf.com.tr/fotoraflar/makaleler/piyasalarin-durumu-gulluk-gulistanlik_8559_orijinal.jpg" style="border-right-width:10px; border-color:#FFFFFF"/><p>Havalar tek kelimeyle şahane; bahar Manhattan’a erken geldi. Keza, piyasalar da ayılara ve şüphecilere meydan okurcasına ralli yapıyor. Her ne kadar piyasalarda düzeltme talebi olsa da, sistemde dolanan likidite miktarı öylesine yoğun ki yatırımcılar da daha riskli menkul değerlerde getiri aramak durumunda kalıyor. Bu durum göz ardı edilemez. Bu nedenle hisse senetlerindeki teknik ralli (ve Hazine tahvillerindeki zayıflık) bir süre daha devam edecek gibi görünüyor. Hisse senetleri bir yana bırakırsak, kurumsal tahviller de piyasalara hâkim olan bu getiri avndan en çok yararlanan taraf olarak öne çıkıyor. Örnekse, Bank of America 1.25 milyar dolarlık beş yıl vadeli borç, Morgan Stanley ise 2 milyar dolarlık beş yıl vadeli tahvil satımı gerçekleştirdi.</p>
<p>Malî şirketlerin, büyük tahvil ihraçlarına kolaylıkla talep bulması yatırımcılarda risk iştahının arttığını gözler önüne seriyor. Zira birkaç ay öncesine kadar yatırımcılar finansal tahvillerin yakınından bile geçmezdi. Piyasalar ağzına kadar likiditeye boğulmuş durumda. Aksi yönde katalizör etkisi görecek etmenlerin gün yüzüne çıkmaması durumunda, piyasaların ralli ivmesini kırmak çok zor olacaktır. Kısa süre içinde kurumlar kâr oranlarını açıklamaya başlayacak. Büyük ihtimalle, açıklanacak kâr oranları da piyasaların yükselmesine yol açacaktır. Bu yılın ABD için seçim yılı olduğunu da göz önüne aldığımızda, piyasaların görünümü iyiden iyiye güllük gülistanlık.</p>
<p>Öte yandan, 2010 ve 2011’den çıkardığımız ders, yılın ilk yarısındaki ralliyi volatilite ve satım odaklı bir yazın takip edeceğini gösteriyor. Gün yüzüne çıkması muhtemel olan ve katalizör etkisi görecek etmenler ise artık alıştığımız konular: kötüye giden Avrupa ekonomisi, düşüş gösteren Çin ekonomisi ve jeopolitik bağlamdaki diğer Siyah Kuğu olayları. Her ne kadar ABD ekonomisine yönelik iyimser görüşler ağırlık kazansa da, bu düzelmeyi sürdürülebilir kılmak için malî reformlara ihtiyaç olduğu yadsınamaz.</p>
<h3><br/>Konut piyasası ve işsizlik</h3>
<p>İşsizlik başvurularındaki düşüşün yarattığı optik yanılsama, kimseyi kandırmasın: Pek çok işsiz artık iş aramaktan vazgeçti.
                                    	<br/><br/>
<a class="lnk2" href="/web/20120326165128/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/abdullah-karatash/makale-piyasalarin-durumu-gulluk-gulistanlik.htm), [web.archive.org (arşiv bağlantısı)](http://web.archive.org/web/20120326165128/http://www.taraf.com.tr:80/abdullah-karatash/makale-piyasalarin-durumu-gulluk-gulistanlik.htm)
