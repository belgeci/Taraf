# Çanakkale Savaşı: Efsaneler ve gerçekler

*Ayşe Hür 16.03.2008*

<div class="taraf_structure_2col_1zq">
<div class="margen_n">



 <p></p><p class="MsoNormal" style="MARGIN: 0cm 0cm 0pt"><font size="3"><font face="Times New Roman"><span style="COLOR: black; mso-bidi-font-weight: bold">Çanakkale Savaşı, ulusal tarihlerini zenginleştirmek isteyen Avustralyalı ve Yeni Zelandalı ANZAC askerlerinin üçüncü kuşağı tarafından keşfedileli beri, Türkler için de çok önemli hale geldi. Tarihilerini yeniden keşfedenlerin bir bölümü, Birinci Dünya Savaşı’nı </span><span style="COLOR: black">‘anti-emperyalist mücadele’ diye niteliyor ve Çanakkale Savaşı’nı Türk ulus-devletinin kuruluş efsanesinin prelüdü sayıyor. Bazıları ise, Osmanlı’nın Müslüman tebaasının bir çeşit Haçlı Seferi’ne çıkan Hıristiyan dünyaya karşı ‘cihat’ savaşı olarak kurgulamaya çalışıyor. Halbuki, Osmanlı Devleti de, aynen savaştığı devletler gibi emperyal bir güçtü. Savaşa, dünyanın yeniden paylaşımından pay almak için kendi arzusuyla girmişti. İtilaf Devletleri’ni savaş ilan etmeye, dolayısıyla Çanakkale’ye saldırmaya adeta mecbur bırakmıştı. Çanakkale, Kutü’l Amara ile birlikte galip geldiği iki cepheden biriydi. Ama sonunda, hem müttefikleri hem de kendisi başarısız olduğu için savaştan mağlup ayrılmıştı. Düşmanı Çanakkale’den püskürttükten beş yıl sonra, aynı donanma hiçbir engelle karşılaşmadan İstanbul’a kadar gelmiş, tarih sahnesinden püskürtülen Osmanlı İmparatorluğu olmuştu. <?xml:namespace prefix = o ns = "urn:schemas-microsoft-com:office:office" /><o:p></o:p></span></font></font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">MİLLİ KİMLİK İNŞAASI .</b><span style="mso-spacerun: yes">  </span>Peki bu farklı yorumlar nereden kaynaklanıyor? Bilindiği gibi kolektif geçmişin hatırlanması milli kimliğin inşasında ve sürdürülmesinde anahtar rol oynar. Bu tür süreçlerde kasıtlı ya da kasıtsız olarak tarihteki bazı olayları atlanır, küçümsenir ya da çarpıtılırken bazı olaylar senaryoya eklenir, abartılır ya da altı çizilir. Çanakkale Savaşı bu tür işlemler için biçilmiş kaftandır. Hem tüm ayrıntılarının hatırlanmayacağı kadar uzak, hem toplumun çeşitli kesimlerinin ilgi alanına girecek kadar yakındır. Tarihsel arka planı son derece karmaşıktır. Askeri açıdan ise başarı veya başarısızlığın bağlanabileceği onlarca neden vardır. Bu da, konunun meraklılarına ya da istismarcılarına sürekli yeni senaryolar üretme fırsatı verir. Böylece bitmeyen ‘milli kimlik’ inşamıza sürekli yeni malzeme sağlanır.</font></font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">UNUTULAN İNSAN .</b> Öte yandan, Çanakkale Savaşı’nda denizaltı, gözetleme balonu, uçak gemisi, mayın tarama gemisi, torpidobot, denizaltı ağları, 15 pus’luk topları gibi dönemin teknoloji harikalarının kullanılması yüzünden ortalama insan için Çanakkale Savaşı, ‘savaş oyunu’ düzleminde ele alınmıştır. Halbuki Çanakkale’de 700 bine yakın insan şu veya bu şekilde göğüs göğse gelmiş, savaşı sadece kırbacını şaklatan ya da askerlerine ‘size ölmeyi emrediyorum’ diyen komutanlar değil, adlı ve adsız yüz binlerce ‘insan’ kazanmıştı. <span style="COLOR: black; mso-bidi-font-weight: bold">Bu yazıyla, hem Çanakkale Savaşı’nın arka planına bakmayı, hem savaşın ne kadar büyük bir insanlık suçu olduğunu, hem de hırslı ve acımasız liderleri tarafından sürüklendikleri bu korkunç süreçte şu veya bu anlamda ‘kahramanca’ davranan adlı-adsız insanları hatırlatmayı umuyorum. Tarihe soğukkanlılıkla bakmak kolay olmasa da, en azından ölümü değil yaşamı, kahramanı değil insanı sevmeyi unutmayalım.<o:p></o:p></span></font></font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b><span style="COLOR: black">SAVAŞ ARİFESİNDEKİ DURUM</span></b><b style="mso-bidi-font-weight: normal"><span style="COLOR: black"><o:p></o:p></span></b></font></font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><span style="mso-bidi-font-weight: bold">İttihatçıların Maliye Bakanı </span>Cavid Bey, 12 Ekim’de günlüğüne şöyle yazmıştı: “[Almanlar] Anlaşma imzalandıktan on gün sonra 250 bin lira, Rusya’ya ya da İngiltere’ye karşı savaşa girmemizden on gün sonra 750 bin lira ve geri kalanı (4 milyon lira) savaş ilanından 30 gün sonra 400 bin lira aylık taksitler halinde verecekler.” </font></font></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><font size="3"><font face="Times New Roman">Cavit Bey’in söz ettiği anlaşma hem Balkan Savaşları’ndan sonra hızla bozulan ekonomik durumu düzeltmek, hem toprak kayıplarına dur demek, hem de Orta Asya’ya uzanan bir Turan İmparatorluğu kurmak için, savaşı iyi bir fırsat olarak gören İttihatçıların Almanya ile yaptığı anlaşmaydı. İttihatçılar önce İngiltere'ye, ardından<span style="mso-spacerun: yes">  </span>Rusya'ya ittifak teklifi götürmüşler, onların reddetmesi üzerine Fransızlara yönelmişler ancak oradan da destek bulamayınca, Almanya’ya dönmüşlerdi. Aslında Alman genelkurmayı ve hükümeti Osmanlı Ordusu’nun geriliği ve yıpranmışlığı yüzünden ittifakı istemiyordu, ama Almanya’nın ‘Drang nach Osten’ (Doğuya İtilim) politikasının mimarlarından Kayzer II. Wilhelm onlar gibi düşünmüyordu. <b><span style="COLOR: black"><o:p></o:p></span></b></font></font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal"><span style="COLOR: black">ALMAN İTTİFAKI . </span></b><span style="COLOR: black">Enver Paşa Alman Büyükelçisi Wangenheim’a anlaşma teklifi yaptığında, takvimler 22 Temmuz 1914’ü gösteriyordu. 6 gün sonra Almanlarla yakınlaşmaya gözdağı vermek isteyen Britanya Donanma Bakanı Churchill’in emriyle, Newcastle tersanelerinde inşa edilmekte olan Sultan Osman I ve Reşadiye dretnotlarına el konuldu. Bu karar halkta büyük öfke uyandırmıştı çünkü, gemilerin inşa masraflarının büyük bir kısmı halktan bağış olarak toplanmıştı. Bu atmosfer, İttihatçıların ve Almanların arayıp da bulamadıkları fırsatı sundu. 2 Ağustos 1914’te, Sadrazam ve Hariciye Nazırı Mehmed Said Halim Paşa’nın yalısında toplanan Alman Büyükelçisi </span>Baron von Wangenheim, Harbiye Nazırı Enver Paşa, Dahiliye Nazırı Talat Paşa ve Meclis-i Mebusan Başkanı Halil (Menteşe) Bey gizli bir anlaşma imzaladılar. Benzer bir anlaşma Avusturya sefiri Pallivicini ile de imzalandı. Bu anlaşmalar o kadar gizliydi ki, kabine üyelerinin, hatta padişahın bile haberi yoktu! Ülke maceracı bir kliğin önderliğinde makus kaderine doğru yola çıkmıştı…</font></font></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><font face="Times New Roman" size="3">Resmi tarihçiler bu anlaşmayı ‘savunma’ amaçlı bir anlaşma olarak sunmayı pek severler. Gerçekten de anlaşmanın 2. maddesinde ‘Eğer Rusya askeri olarak karışır ve Avusturya ile Rusya savaşır ve Almanya da Avusturya’nın yardımına gitmek zorunda kalırsa Osmanlı Devleti de savaşa girecektir” denmektedir. Halbuki, bir gün önce Almanya Rusya’ya savaş ilan etmiştir. Yani İttihatçılar anlaşmaya imza koyarken, savaşa gireceklerini gayet iyi bilmektedirler. Zaten aynı gün seferberlik ilan edilecektir. </font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">KAFKASLARDA SABOTAJLAR .</b> Ardından sıra Rusları kışkırtma planlarını yürürlüğe koymaya gelir. Enver Paşa, 4 Ağustos’ta, Amiral Souchon’ın komutası altında, İtalya’nın Messina limanında bekleyen Alman savaş gemileri, Goeben ve Breslau’nun İstanbul’a doğru hareket etmeleri emrini verir. 10 Ağustos’ta gemiler Çanakkale önlerine gelirler ve ‘İngilizler tarafından takip edildikleri’ gerekçesiyle boğazlardan geçiş izni isterler. O günlerin hukukuna göre, İstanbul’un geçişe izin vermesi, tarafsız olmadığını ilan etmesi anlamına gelmektedir. Buna rağmen, izin verilir ve gemiler (muhtemelen mayınlara çarpmaması için kılavuz eşliğinde) Marmara’ya geçirilir. <span style="COLOR: black">16 Ağustos’ta İstanbul limanına giren gemiler, </span>Halil Bey’in önerisi ile ‘satın alınmış gibi yapılarak’ Osmanlı donanmasına katılır. <span style="COLOR: black">Goeben gemisi, Yavuz Sultan Selim (ileriki yıllarda kısaca Yavuz diye anılacaktır), Breslau ise Midilli adını alarak Osmanlı bayrağı çekerler ve Amirali Souchon’un yönetimine teslim edilirler. <o:p></o:p></span></font></font></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><span style="COLOR: black"><font size="3"><font face="Times New Roman">Sıra ikinci adıma gelmiştir. Ağustos sonundan itibaren Kara Kemal ve Alman görevlilerin başkanlığındaki Teşkilat-ı Mahsusa elemanları Erzurum’a ve Trabzon’a gönderilirler. Cezaevlerinden salınan mahkumlar ve Gürcü sabotajcılar, Arhavi’den Rusya’ya sızarlar ve sabotajlara başlarlar. Ekim ayına gelindiğinde, Rusya sınırında savaş başlamış durumdadır.<span style="mso-spacerun: yes">  </span><o:p></o:p></font></font></span></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><strong>RUSYA’YI TAHRİK . </strong><strong><span style="FONT-WEIGHT: normal; mso-bidi-font-weight: bold">Aslında Enver Paşa’nın düşüncesi 1915 ilkbaharına kadar savaşa girmemektir ama hem hazine alarm vermektedir (sadece 92 bin altın kalmıştır kasada) hem de Almanlar bastırmaktadırlar. Enver Paşa’nın 22 Ekim’de Donanma Kumandanı Amiral Suchon Paşa’ya yazdığı emir aynen şöyledir: “Donanmayı Hümayûn, Karadeniz’de hakimiyet-i bahriyeyi kazanacaktır. Bunun için Rus donanmasını, nerede bulursanız ilân-ı harp etmeden ona hücum ediniz.”<span style="mso-spacerun: yes">  </span>(ATASE Arşivi, Dolap 204, Göz 3, Klasör 661, Dosya:10) </span><span style="COLOR: black"><o:p></o:p></span></strong></font></font></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><font size="3"><font face="Times New Roman"><strong><span style="FONT-WEIGHT: normal; mso-bidi-font-weight: bold">25 Ekim’de Amiral Suchon komutasındaki Yavuz ve Midilli savaş gemileri Karadeniz’e açılır. </span></strong><span style="COLOR: black">29/30 Ekim’de Rusya’nın Sivastopol, Odessa ve Theodosia şehirleri top ateşine tutulur, iki de Rus gemisi batırılır. Suchon’un olayı Bahriye Nezareti’ne anlatan 29 Ekim 1914 tarihli telsiz raporunun arkasında, kimi çevreler tarafından ‘savaşa karşı’ olduğu iddia edilen İttihatçıların üçüncü adamı Cemal Paşa el yazısı ile şunları yazmıştır: “Karadeniz olayı için yarın basında resmi bir bildiri yayınlanması uygun olur. Herhalde Rusları en evvel saldırgan göstermek pekala olur. Ve yarın büyük devletlere Rusların bu harekatını protesto etmek üzere resmi yazı dahi gönderilmelidir.” <o:p></o:p></span></font></font></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><font size="3"><font face="Times New Roman"><span style="COLOR: black">En sonunda tahrikler meyvesini verir. 4 Kasım’da Rusya, 5 Kasım’da da İngiltere ve Fransa Osmanlı Devleti’ne savaş ilan ederler. Almanya anlaşma gereği, 5 milyon altının ilk partisi İstanbul’a doğru yola çıkarır. </span><b><o:p></o:p></b></font></font></p><br/>
<p style="MARGIN: 0cm 0cm 0pt"><font size="3"><font face="Times New Roman"><b><span style="COLOR: black">NEDEN ÇANAKKALE? . </span></b><span style="COLOR: black">İtilaf Devletleri’nin Osmanlı Devleti’ne ‘saldırması’ savaşın genel mantığı için hiç de garip değildir. Ancak neden Çanakkale’nin seçildiği sorusu sorulabilir. Genel olarak, Çanakkale’de bir cephe açılması fikrinin ilk kez, Yunanistan Başbakanı Elefterios Venizelos’un Yunanistan’ın tüm askeri gücünü İtilaf Devletleri’nin emrine vermeyi, buna bağlı olarak da Gelibolu Yarımadası’na çıkarma yapmayı teklif etmesi üzerine, 31 Ağustos 1914’te Donanma Birinci Lordu olan Winston Churchill tarafından dile getirildiği kabul edilir. Öte yandan, Churchill’in 1897’de Birmanya’da savaş muhabiri olarak çalıştığı sırada yazdığı “Savrola: Lauraniya’daki Ayaklanmanın Öyküsü” adlı kısa makalede anlatılanlar, bu fikrin Churchill’in kafasında epeydir olduğunu düşündürür. <b><o:p></o:p></b></span></font></font></p><br/>
<p style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal"><span style="COLOR: black">100 YIL ÖNCEKİ BAŞARI .</span></b><span style="COLOR: black"> Aslında 1906 yılında Britanya Savaş Bakanlığı, olası bir savaşta Çanakkale Boğazı’na yönelik bir saldırı ile ilgili bir rapor hazırlamış, ancak Genelkurmay böyle bir harekatı çok riskli gördüğünü belirterek konuyu kapatmıştır. Ama bunun da öncesi vardır. Neredeyse 100 yıl önce, 19 Şubat 1807’de, Napolyon Savaşları sırasında, Rusya’ya yardım etmek amacıyla, Amiral Sir John Duckworth’un komutasında bir İngiliz filosu, hiçbir direnişle karşılaşmadan Çanakkale’yi geçmiş ve İstanbul önlerine kadar gelmiştir. Ancak gemiler, İstanbul’u tehdit edemeden ortalık sakinleştiğinden, filo gerisin geriye dönmüştür. Bazıları, İtilaf Kuvvetleri’nin Çanakkale’ye saldırmak için 19 Şubat 1915 tarihini seçmesini, bu olaya bir gönderme olarak kabul ederler.<o:p></o:p></span></font></font></p><br/>
<p style="MARGIN: 0cm 0cm 0pt; TEXT-INDENT: 14.2pt"><span style="COLOR: black"><font size="3"><font face="Times New Roman">Çanakkale’ye ilk bomba 3 Kasım’da atılır ancak Çanakkale ile ilgili kapsamlı bir plan ortada yoktur. Aralık sonunda Savaş Konseyi sekreteri Yarbay Maurice Hankey, eğer İstanbul alınırsa, tek cephane fabrikasıyla bağı kesilen Osmanlı ordusunun savaşa devam etmesinin zorlaşacağını, böylece Balkan Devletlerinin umutlarını İtilaf Devletleri’ne bağlayacaklarını, Almanya’nın hem Doğu’da hem Batı’da savaşıyor olmaktan dolayı dikkatinin dağılacağını, Çanakkale Boğazı’nın yeniden açılmasıyla Rusların Avrupa’nın ihtiyacı olan buğday ihracına tekrar başlayabileceklerini içeren planını sunar. Başından beri Çanakkale’yi gözünü kestirmiş olan Churchill planı pek beğenir. Askeri uzmanların kara harekatı ile desteklenmeden yapılacak bir deniz harekatına karşı çıkmalarına kulak asılmaz ve 1 Şubat’ta Bulgaristan’ın Almanya’nın yanında savaşa katılmasının ardından Fransız ve İngiliz güçleri büyük bir hızla Limni Adası’nın doğal limanı Mondros’ta toplanmaya başlarlar. <o:p></o:p></font></font></span></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">DENİZ HAREKÂTI BAŞLIYOR .</b> 19 Şubat’ta başlayan harekat, mayın ve lağım bölgelerini koruyan bataryaları susturduktan sonra açılan geçitten Marmara’ya girilmesi üzerine kurulmuştur. Bu yüzden sadece iki deniz piyade taburu harekata katılmıştır. Savaşın başlaması İngiliz halkını çok heyecanlandırır. Herkes Rusya’dan gelecek buğdayları beklemektedir. Aynı heyecan Rusya’da da görülür. Onlar da bir an önce ellerindeki buğdayı paraya çevirmeyi hayal etmektedirler. Balkan ülkeleri Osmanlı Devleti’nin yenileceğine ilk kez inanmışlardır. Venizelos, tekrar Gelibolu’ya çıkartma yapmayı teklif eder ama bu sefer Ruslar hayır dediği için savaşta yerini alamaz. İngilizler Yunan takviyesinin olmamasına üzülürler ama iyimserliklerini bozmazlar. Hatta Lord Kitchener, daha önce kararlaştırıldığı halde, 29. Tümen’in savaşa katılmasına gerek olmadığını açıklar. Onun yerine Mısır’da toplanan Avustralya ve Yeni Zelanda birlikleri (ANZAC’lar) gönderilecektir. </font></font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">NUSRET MAYIN GEMİSİ .</b> Ancak bir süre sonra, Osmanlı ordusunun da, Çanakkale coğrafyasının da fazlasıyla küçümsendiği ortaya çıkar. Önce, 29. Tümen’in gönderilmesine karar verilir. Merkez Kuvvetler Komutanlığına Ian Hamilton atanır. 17-18 Mart gecesi boğazı tarayarak mayın olmadığını tespit eden İtilaf donanması 18 Mart’ta büyük saldırıya başlar. Ama Nusret mayın gemisinin 11 Mart’ta Karanlık Liman’a döşediği 26 mayın, Bouvet, Inflexible, Irresistable, Ocean, Galoise gemilerinin sonunu getirecektir. Daha sonra İngiliz bir İngiliz askeri yetkili ‘o uğursuz Mart ayında, üç tümenlik bir askeri güç Gelibolu yarımadasına çıkarılsaydı, ordumuz Bolayır’a kadar şan ve şerefle yürürdü’ diyecektir. Bu yargı doğru mudur bilinmez ancak, 25 Nisan’da başlayan kara harekatı da İtilaf Devletleri’nin kaderini değiştirmeyecektir. <br/>Çünkü aradan geçen bir ayda, Osmanlı Devleti, Çanakkale’de 5. Ordu’yu kurmuş, başına Liman von Sanders’i atanmıştır. Askerler yerlerini almışlar, mevzilerini sağlamlaştırmışlar, yolları, gözetleme yerlerini yenilemişler, yarımadayı boydan boya dikenli tellerle çevrelemişlerdir. Artık boğazın her santimetrekaresi topçu ateşinin alanına girmektedir. Hazırlıklar mükemmeldir, ama coğrafya da ev sahibinden yanadır. Sahil hattının hemen yanında yükselen girintili çıkıntılı tepeler, sel yataklarından oluşan derin ve bozuk hendekler, vadiler ve dağlar, sert ve tuzlu toprak da düşmana geçit vermeyecektir. </font></font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">SANDERS’İN GÖZÜYLE .</b> <span style="COLOR: black">18 Mart deniz harekatının başarı ile püskürtülmesinden sonra Çanakkale’de kurulan 5. Ordu’nun başına Alman Mareşali Liman von Sanders atanmıştı. Sanders, <i style="mso-bidi-font-style: normal">Türkiye’de 5 Yıl</i> adıyla yayınlanan anılarında<span style="mso-spacerun: yes">  </span>“İngiliz ve Fransız filolarının Boğaz’ı zorlayarak geçmeleri halinde, burada bulunan 1. Ordu Komutanı sıfatıyla öyle tedbirler almıştım ki, Filo’nun İstanbul önünde uzun süre kalması kendisine çok pahalıya mal olacaktı” der.Sanders, İstanbul’un iki yakası ile Adalar’a yerleştirilecek müfrezeler ile ve Yavuz ile Midilli gemileri vasıtasıyla İngiliz ve Fransız filolarının Karadeniz’e çıkışlarının mümkün olmadığını anlatmaktadır. Ancak asıl önemli olan, öncelikle bu filonun Çanakkale boğazından geçişlerini önlemektir. Almanya’nın aldığı istihbarata göre, Türk askeri makamları, Çanakkale boğazının düşman filoları tarafından geçilebilecek durumda olmasından endişelidir. Durum hakkında Sanders’den acil bilgi istenir. </span></font></font></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><span style="COLOR: black"><font size="3"><font face="Times New Roman">Sanders Paşa, 27 Eylül 1914’te Alman Genel Kurmayına telgrafla verdiği cevapta; “İstanbul’daki askeri makamların Çanakkale Boğazı’nın tehlikeli durumda olmasından dolayı korku içinde bulundukları tamamen asılsızdır. Buna karşı gereken tedbirler alınmıştır” demektedir. Sanders şöyle devam eder: “Benim kanaatime göre, müttefik filo, Boğaz’ı zorlayıp geçse ve Marmara denizindeki muharebeyi kazansa dahi Çanakkale Boğazı’nın bütün sahilleri kuvvetli düşman birlikleri tarafından işgal olunmadıkça Marmara’da rahatça kalacak bir duruma ulaşamazdı. Zira Çanakkale Boğazı sahillerine Türk kara birlikleri hakim olduğu sürece yiyecek ve kömür ikmali imkansızdı. Bunları şehirden sağlaması için müttefiklerin şehre asker çıkarmasına ise alınan tedbirler karşısında imkan yoktu.”<o:p></o:p></font></font></span></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><span style="COLOR: black"><font size="3"><font face="Times New Roman">Almanların bütün derdi, müttefik filonun Karadeniz’e açılarak zayıflamış bulunan Ruslara askeri destek gitmesini önlemekti. Bu, Almanlar için bir düşman cephesinin düşmesi demekti. Liman von Sanders’in amacı da ülkesinin kendisiden beklediği gibi, müttefik filolarını önce Çanakkale boğazında durdurmak, olmaz ise İstanbul boğazından geçirmemekti. Alınan tüm tedbirlerin ana teması bu idi. <o:p></o:p></font></font></span></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal"><span style="COLOR: black">TÜRKLER PES Mİ ETMİŞTİ? .</span></b><span style="COLOR: black"> Liman von Sanders’in anılarının en can alıcı satırları ise şunlardır: “Fakat Türk Genel Karargahı, düşman filosunun 20 Şubat’tan 1 Mart’a kadar ki zaman içinde Boğaz’ı geçeceğini kabul ettiğinden, alınan askeri kararlar tam anlamıyla felaketti. Bu emirler tamamen uygulansaydı, Almanya ve Avusturya, daha 1915 ilkbaharında harbe Türkiyesiz devam etmek zorunda kalacaklardı. Zira bu emirlere göre Türkiye, Çanakkale Boğazı’nı adeta terk ediyordu… 23 Şubatta Enver Paşa’ya yazdığım bir yazı ile, aldıkları tedbirlerin hayal edilemeyecek kötülükler getirebileceğini bildirdim. Enver Paşa cevabında tek kelime ile olsun gerekçe göstermeden, benim görüşümü paylaşmadığını bildiriyordu. Enver Paşanın bu isabetsiz ve zararlı emirleri beni rahatsız ediyordu. 1 Mart tarihinde, bu kararların değiştirilmesine yardım etmeleri için Alman Büyükelçiliğine ve Askeri Kabine Şefi vasıtasıyla Alman İmparatorluğuna başvurdum. Bu iki makam görüşümün uygulanması için ne yaptılar bilemem fakat bir şeyler yapmış olacaklar ki, baştan sona hatalı olan söz konusu kararlar hiç uygulanmadı.”<o:p></o:p></span></font></font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal"><span style="COLOR: black">ALMAN KATKISI NEYDİ? </span></b><span style="COLOR: black">Çanakkale’de görev yapan Alman er, astsubay ve subayların sayısı ise en çok 500 kişiye çıkmıştı. Bunların 150 kadarı kurmay heyeti ve ordu komutanı, 200’ü istihkam taburunun er ve subay - astsubayları, geri kalanlarının da büyük kısmı sağlık hizmetlerinde görev alan Alman askerleriydi. Bu sayılara bakınca Almanlar komutayı, Türkler ise savaşçı gücü oluşturuyorlardı diyenlere hak vermek mümkün. Ancak Almanların katkıda bulundukları başka alanlar da vardı. Örneğin Nisan ayından itibaren altı Alman U-21 denizaltısı Çanakkale bölgesinde faaliyete geçmişti. Bu denizaltı filosu kısa sürede İtilaf donanmasının korkulu rüyası oldu. Hersing adlı Alman denizatlısı 25 Mayıs’ta Majestic, iki gün sonra ise Triumph adlı zırhlıları torpilleyerek batırdı. Bu tarihten sonra Arc Royal uçak gemisi Ege’de rahatça keşif görevi yapamaz oldu ve İmroz’a çekildi. 7 Ağustos’ta başlayan Anafartalar harekatı sırasında da denizaltılar önemli rol oynadılar. 12 Ağustos’ta Alman denizatlılarının saldırısı ile Fransızlar dört, İngilizler dokuz denizaltılarını yitirdiler. Osmanlı Donanması da Hayrettin zırhlısını, Peleng-i Derya topçekerini, Yarhisar torpidosunu ve birkaç küçük gemisini yitirdi. <o:p></o:p></span></font></font></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><span style="COLOR: black"><font size="3"><font face="Times New Roman">Hava kuvvetlerine Alman katkısı da az bilinir. Savaş başlar başlamaz Almanya Osmanlı Devleti’ne 12 sivil pilot, 32 sivil uçak, 24 Rumpler ve Albatros B uçağı tahsis etmiş, grubun başına da Pilot Üsteğmen Serno getirilmiş, Yeşilköy’de bir talim alanı hazırlanmıştı. Ama Romanya ve Bulgaristan’ın o sırada tarafsız olması yüzünden uçakların ilk partisinin İstanbul’a getirilmesi ancak Mart 1915’de oldu. Bu ilk dört uçaktan üçü Çanakkale’ye gönderilmişti. Savaş boyunca Osmanlı hava kuvvetlerinde bulunan 415 uçağın 30’u Alman İmparatorluk Donanması’na ait deniz uçak bölüğünden, 55’i Alman ‘Paşa’ uçak birliğiydi. Çanakkale bölgesini donanma uçak bölüğü koruyordu. <o:p></o:p></font></font></span></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">KARA HAREKÂTI BAŞLIYOR . </b>Çanakkale’nin sadece deniz harekâtı ile geçilemeyeceği anlaşılmıştı ama Kitchener daha engebeli olan Asya kıyılarına çıkışı tamamen yasaklamıştı. Sonuç olarak dört nokta seçildi. Suvla (Anafartalar) Limanı veya çevresi, Kabatepe’nin hemen kuzeyi veya güneyi, yarımadanın güney ucundaki İlyas Burnu ve Seddülbahir çevresi. Anafartalar boğazın dar yerinden ve Kilitbahir’den uzak olduğu için elendi. Kabatepe’nin kumsalları çıkartmaya uygundu ama çevresi çok iyi tahkim edilmişti. En uygun yer Seddülbahir’di. Buraya yapılacak bir çıkartma Kabatepe’ye yapılacak ikinci çıkartma ile birleştirilebilirse başarı garanti görünüyordu. Seddülbahir’e 29. Tümen ile Fransız kuvvetleri, Kabatepe’ye ise Avustralyalı ve Yeni Zelandalı ANZAC’lar çıkacaktı. Ayrıca Bolayır’da bir şaşırtma operasyonu yapılacaktı. Ancak 29. Tümen’in cephane stoğu çok kısıtlıydı. Tüfek başına 500, top başına 623 şarapnel mermisi vardı. Göğüs göğse bir çarpışmada bu hiçbir şey demekti.Cephane ve su sevkiyatını Hindistan Katır Birliği ile sürgün Rus Yahudilerinden oluşan Siyon Katır Birliği yapacaktı. <b style="mso-bidi-font-weight: normal"><o:p></o:p></b></font></font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">ROTA ŞAŞIYOR .</b> 25 Nisan 1915 günü, sabaha karşı üzerlerine ‘Türk Lokumu’ ‘İstanbul’a’, ‘Harem’e’ yazılı pankartlar asılmış olan gemiler günün sevilen müzikleri eşliğinde çıkartma yapmak üzere harekete geçtiğinde 11. Tabur’dan Onbaşı Thomas Louch annesine şöyle yazmıştı: “Herkesin olayları böyle sakin kabul ettiğini görmek ne kadar iyi. Birkaç saat sonra kıyamet kopacak, ama şimdi herkes neşeli, kimi kağıt oynuyor, kimi şarkı söylüyor, kimi de benim gibi yazıyor. Gören birkaç mil ötede savaş olduğuna asla inanmaz. Altın Boynuz’a vardığımızda benden bir mektup bekleyebilirsin ama şimdi söyleyecek başka şey kalmadı.”<span style="COLOR: black"><o:p></o:p></span></font></font></p><br/>
<p style="MARGIN: 0cm 0cm 0pt; TEXT-INDENT: 14.2pt"><span style="COLOR: black"><font size="3"><font face="Times New Roman">Bundan sonra büyük bir kargaşa yaşandı. Filikalar karmakarışık bir halde Arıburnu çevresine yaklaştılar ve hiçbiri önceden planlanan yere çıkamadı. Türk tarafı bunu çıkartma yerini işaretlemek için konulan dubanın yerini değiştirmeleri ile açıklarken, İngilizler şiddetli akıntıyla açıklanmıştır. Ancak altmış yıl sonra bu durumdan askerlerini Kabatepe’den gelecek bir ateşten korumak isteyen Metcalf adlı bir astsubayın filikasını 22,5 derece kuzeye çektiğini, onu izleyen diğerlerinin de doğal olarak kuzeye kaydığını ortaya koymuştur. Aslında Metcalf haklıdır. Hakikaten de Kabatepe tarafı çok iyi tahkim edilmiştir. Belki de oraya çıkılsa da durum değişmeyecektir ama bu durum, yıllarca acaba ‘Kabatepe’ye çıkılsaydı sonuç farklı mı olurdu?’ sorusunun sorulmasına neden olmuştur. Gün ağarırken filikalar büyük bir sessizlik içinde kıyıya yaklaşırlar. Askerlerin ilk duyduğu ses bir kuş sesidir ancak bunu hemen silahların sesi izleyecektir. Ortaya çıkan korkunç durumu Teğmen R. B. Gillet şöyle anlatıyordu: “Filikalar şimdi hemen hemen birbirlerine yanaşmış olarak kıyıya kadar uzanıyordu ve içleri parçalanmış cesetlerle doluydu. Sonuncu filika ile kıyı arasında cesetlerden bir iskele vardı. Ölülere basmadan kıyıya çıkmak mümkün değildi ve koyun suları kandan kıpkırmızı kesilmişti.”<o:p></o:p></font></font></span></p><br/>
<p style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal"><span style="COLOR: black">İKİNCİ ÇIKARTMA .</span></b><span style="COLOR: black"> Seddülbahir’e yapılan çıkartma ise son derece karmaşıktır. Beş ayrı kumsala aynı anda çıkartma yapılması planlanmıştır. İki kanat çıkartması büyük başarı ile tamamlanır Ancak üç yerde filikalar kıyıda demir atacakları bir yer bulamazlar. O sırada<span style="mso-spacerun: yes">  </span>kıyıdan açılan ateşle filikalardaki askerler ‘kapana kısılmış fareler gibi öldürülür’. Deniz kıpkırmızı kesilmiştir. Kıyıdaki bir tek tümsek askerleri kurtaracaktır. Daha sonra Yüzbaşı David Frenc ‘Türkler o toprak parçasını yok etselerdi,. Hiçbirimiz kurtulamayacaktır’ diyecektir. Olayı çıkartma gemileri River Clyde’dan izleyen askerler filikalara binmeyi redderler. River Clyde’ın yanındaki mavnalardan oluşan iskelenin darlığı askerleri zorunlu olarak bir noktada toplanmaya itiyordu. Toplanan askerler de tek tek avlanıyorlardı. <o:p></o:p></span></font></font></p><br/>
<p style="MARGIN: 0cm 0cm 0pt; TEXT-INDENT: 14.2pt"><span style="COLOR: black"><font size="3"><font face="Times New Roman">Kıyıya her nasılsa çıkmayı başaran askerler ise derhal siper kazmaya koyuluyorlardı ama ağaç kökleriyle örülmüş taş gibi sert toprak onlara geçit vermiyordu. Çaresizce içeriye ilerleyenleri yoğun top ve mermi sağanağı, ondan kurtulanları dikenli teller karşılıyordu. Dikenli teller, adeta bir canlı gibi askerlerin bacaklarına, kollarına sarılıyor, telden kurtulmak için debelendikçe, teller daha da çok sarıyordu. <o:p></o:p></font></font></span></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">LANETLİ SİNEKLER .</b> Her iki tarafın askerini de etkileyen, hiç kuşkusuz gündüz yakıcı sıcaklar, geceleri dondurucu soğuklar, karasinekler, bitler, toz ve kum bulutları, susuzluk, bunların neden olduğu hastalıklar idi. Bir asker üç gündür buz kalıbı içinde kalan gömleğinde bitlerin hala yaşadığını hayretle anlatırken, bir başkası “Milyonlarca sinek vardı. Siperin bir yanı kara bir kütleyle kaplıydı. Açtığın her şey, örneğin bir teneke et, bir anda sineklerle örtülürdü. Bir kutu reçel bulacak kadar talihliysen açtığında önce sinekler dolardı içine. Sinekler ağzının çevresinde, yaraların, çıbanlarının üzerindeydi. Vücudunun bir yerini açtığında hemen sineklerle kaplanırdı. Bu gerçek bir lanetti.” diye yakınıyordu.</font></font></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><font face="Times New Roman" size="3">Ama en korkuncu şu satırlar olmalı: “Bu berbat koku da ne? diye sordum. ‘Siperimizin önünde yatan ölüler’ dedi. ‘Bizim önümüzde Hant ve Worcester’lardan 700, sağda da Anson Taburu’ndan 800 kişi yatıyor.’ Orası iki mil ötedeydi ve koku bizim bulunduğumuz yere kadar geliyordu. Eğer ölü bir fare koklamışsan, işte onun yüzlerce ve yüzlerce katı berbat bir koku. Bu ölüm kokusunu içinden çıkarıp atamazsın. Onu hala hissediyorum…” </font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">ASKER KALBİ .</b> Gelibolu sadece ceset kokmuyordu, aynı zamanda vücutlardan yükselen kir, yaralardan yükselen irin, taşların arasından yükselen dışkı da kokuyordu. “Sonunda dizanteriden öyle bitkin düşersin ki, kolunu kaldıracak gücün kalmaz… Doktor bana gecede kaç kere tuvalete gittiğimi sorunca on altı kere demiştim” diyor bir er. Günler süren ağır ishalden sonra, pantolonlarının paçasından kan sızan askerler halsizlik içinde yerlerde sürünüyorlardı. Sarılık, paratifo, sıtma, kolera ve bağırsak humması da hastalık kokteylinin diğer parçalarıydı. Bir de yorgun, aç, uykusuz, heyecanlı, gergin, korkmuş askerlerin tutulduğu ‘Asker Kalbi’ hastalığı vardı. Ama en kötüsü kollarını, bacaklarını, gözlerini kaybedenlerin durumuydu. Ameliyatlar çoğu zaman uyuşturucu kullanılmadan, canlı canlı yapılıyordu. Ölmek pek çok durumda yaşamaktan evlaydı… </font></font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b><span style="COLOR: black">‘DÜŞMAN’ DEĞİL ‘İNSAN’. </span></b><span style="COLOR: black; mso-bidi-font-weight: bold">Çanakkale Savaşı, isimsiz kahramanlarının ‘insanlık’ öyküleri açısından da eşsizdir. Özellikle Avustralyalı ve Yeni Zelandalı askerler, Osmanlı askerlerinin kahramanlığını, mertliğini, yiğitliğini, insanlığını övmekten hiç çekinmemişlerdir. Örneğin şu satırların samimiyetinden kim kuşku duyar: “ Çanakkale’de bulunduğumuz günlerde, bir gün bizim dini bayramımızdı. O günü neşe içinde geçirmek ve eğlenmek istiyorduk. Ama harp halinde bulunduğumuz için bunu imkânsız görüyorduk. Son çare olarak, Türklere bir elçi gönderip onlardan bugün olsun ateş açmamaları için söz aldık. Ama hile olup olmayacağı kuşkusu içindeydik. Bununla beraber eğlencemize devam ederken, bize Türk tarafından hediyeler gönderildiği haberini alıp, elçiyi kabul ettik. Bize adına ‘ayran’ dedikleri içeceklerini göndermişlerdi. Türklerin bu hareketi beni son derece duygulandırmıştı.” <b><o:p></o:p></b></span></font></font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b><span style="COLOR: black">NAZİK VE YUMUŞAK .</span></b><span style="COLOR: black; mso-bidi-font-weight: bold"> Peki şu satırlara ne dersiniz: “..karşımızdaki Türk siperlerinden silahın ucuna takılmış beyaz bir mendil yukarı kaldırılarak sallandı. Her taraf sessizliğe gömülmüştü. Her iki tarafında askerleri silahlarını doğrultmuş, dikkatle mendili takip ediyorlardı. Siperin içinden iri yapılı bir er çıktı. Ucuna mendil bağladığı silahını yere attı. İki kolları açtı. Sonra kendine güvenen tavırlarıyla yavaş yavaş yaralı yüzbaşımıza doğru yürümeye başladı. Karşı tarafla, çevresiyle, hiç kimseyle ilgilenmiyor, herkes donmuş kalmış, cesur Türk askerini hayranlıkla seyrediyordu. Şaşkınlıktan kurtulan İngiliz askerleri ona nişan almaya çalışıyorlardı. O ise hiçbir şeye aldırmadan yüzbaşının yanına geldi. Nazik ve yumuşak hareketlerle yaralının kıyafetini düzeltti. Onu yerden kaldırdı. Omuzlayarak yavaş yavaş bizim siperlere doğru yöneldi. Siperlerimizin hemen önüne yüzbaşıyı nazikçe yatırdı. Sonra arkasını döndü. Yine kendinden emin adımlarla siperlerine doğru yürüdü. Hepimiz donmuştuk. Hayrete düşmüştük. Sonradan her iki tarafın siperlerinden alkışlar ve ıslıklar yükseldi.” <o:p></o:p></span></font></font></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><span style="COLOR: black; mso-bidi-font-weight: bold"><font size="3"><font face="Times New Roman">Bir tane daha: “Karaya ayak basmak üzereyken pantolonum kan içindeydi. Halsiz ve bitkindim. Tam o esnada tüfeğine süngüsünü takmış bir Türk askerinin bana doğru hızla koşarak geldiğini gördüm. Güçlükle sahile çıkabildim. Kurtulmuştum ama bana doğru gelen askerin süngüsünden nasıl kurtulacaktım? …Türk askeri yanıma yaklaştı. Yere diz çöktü. Cebinden çıkardığı sargı beziyle yaramı sardı. Sonra da sırtından kaputunu çıkardı, titreyen ıslak vücuduma örttü. Üzerimize yağan mermi yağmuruna rağmen hiç aldırış etmeden koluma girdi. Yavaş yavaş geriye yürüdük. Türk siperlerine yaklaştık. Beni orada da iyi karşıladılar. Türkler bana sıcak çay ikram ettiler.…”<o:p></o:p></font></font></span></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b><span style="COLOR: black">SİPER YOLDAŞLIĞI .</span></b><span style="COLOR: black; mso-bidi-font-weight: bold"><span style="mso-spacerun: yes">  </span>Aslında, Çanakkale’de taraflar, birbirine 8-10 metre yakınlıktaki siperlerde günlerce, aylarca yan yana yaşamıştır. Bu yakın temas, askerlerin soyut bir düşmanla değil, gerçek bir insanla savaştıklarının farkına varmalarına yardımcı olmuştur. Nitekim, kendi siperinden yanlışlıkla düşman siperine geçeni, usulca geri döndürmek, savaşırken birbirlerine el sallamak, ıskalamalarda ıslıklamak, birbirlerine yiyecek, sigara atmalar, bayram, Noel kutlamaları, futbol maçları yapmalar, düşman yaralılarını tedavi etmek, ölüleri birlikte gömmek bu savaşın olağan sahnelerindendir. Keşke daha çok anlatılsalar dediğimiz sahnelerdir bunlar… Öte yandan savaşta 100 binden fazla insan ölmüş bunun iki katı insan yaralanmış olduğuna göre, savaşın ‘centilmenler savaşı’ olduğunu söylemek zordur. Böyle olması da işin doğasına aykırıdır zaten. <o:p></o:p></span></font></font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">SESSİZ ÇEKİLME .</b> Bütün bu insanlık dışı olaylara rağmen, savaş lordları ancak, Ağustos’taki Anafartalar yenilgisinden sonra çekilmeyi düşünmeye başladılar, ama harekete geçmek için Kasım ayındaki don olayında bir miktar daha askerin ölmesi gerekti. 7 Aralık’tan itibaren hazırlıkları başlayan çekilme harekatı 19-20 Şubat’tan 9 Ocağa kadar sürdü. </font></font></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><font face="Times New Roman" size="3">Ancak, bugün bile, askeri uzmanlar, nasıl olup da Osmanlı tarafının çekilmeyi fark etmediğini merak ederler. Fark etmediklerini Liman von Sanders’in anılarında çekilmeyi fark etmediklerini açık yüreklilikle kabul etmesinden biliriz. Ancak Edwin Pope adlı bir erin anılarında da şu satırlar okunur: “Noel günü biraz eğlenmek için karşı tarafa bir konserve et tenekesi attık. Teneke üç dört gün sonra geri geldi. İçine ağırlık olarak taş konulmuştu. İyi bir İngilizce ile bir kağıda şunlar yazılmıştı: ‘Gittiğinize üzülüyoruz, sizinle Süveyş’te görüşürüz.” Belki de, Osmanlı tarafı çekilmeyi fark etmiştir. Belki de bu korkunç savaşın verdiği bıkkınlıkla, görseler bile görmezden gelmişlerdir, kim bilir.</font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b><span style="COLOR: black">NE KADAR ‘ŞEHİT’ VERİLDİ?</span></b> <span style="COLOR: black; mso-bidi-font-weight: bold">Çanakkale Savaşı ile ilgili çarpıtmalardan biri de Türk tarafının verdiği ‘şehit’ sayısıyla ilgilidir. Askeri terminolojide ‘zayiat’ teriminin anlamını bilmemekten mi yoksa, gerçek ‘şehit’ sayısını az bulmak yüzünden mi bilinmez ama, yıllardır üniversite hocalarından cumhurbaşkanlarına kadar uzanan geniş bir yelpazede, ‘250 bin şehit’ ten söz etmek adet olmuştur. Halbuki Genelkurmay Başkanlığı’nın verilerine göre, Çanakkale’de 57.263 şehit, 97.874 yaralı, 11.178 kayıp, 7.084 hava değişimi, 20.297 hastalık sonucu ölüm, 14 bin hastaneye götürülen olmak üzere 207.696 ‘zayiat’ vardır. Elbette, Genelkurmay’ın <i style="mso-bidi-font-style: normal">Şehitlerimiz</i> kitabında künyeleri verilen 105 gayrimüslim Osmanlı askeri ‘şehit’ sayılmazlar! Aslında yaklaşık 2,5 yıl süren ‘Kurtuluş Savaşı’ sırasında 9.900 civarında şehit ve 31 bin civarında yaralı verildiği düşünülünce 8,5 ayda kaybedilen insan sayısı korkunçtur. Ama bu rakam bile milliyetçi çevreleri tatmin etmediği için durmadan abartılır. İtilaf Devletleri’nin kayıpları konusunda da çelişkili açıklamalar olmakla birlikte genel kanı, onların ölü sayısının bizimkinden az, toplam kayıplarının eşit olduğu yolundadır. Bu da başka ilginç bir durumdur, çünkü Türk tarafı pozisyon açısından çok daha avantajlıydı. <o:p></o:p></span></font></font></p><br/>
<p class="MsoNormal" style="MARGIN: 0cm 0cm 0pt"><b style="mso-bidi-font-weight: normal"><span style="COLOR: black"><font size="3"><font face="Times New Roman">MUSTAFA KEMAL’İN ROLÜ NEYDİ?<o:p></o:p></font></font></span></b></p><br/>
<p class="MsoNormal" style="MARGIN: 0cm 0cm 0pt"><span style="COLOR: black"><font size="3"><font face="Times New Roman">Bugün birçok kişi Çanakkale Savaşı’nı Liman von Sanders’in değil de Mustafa Kemal’in yönettiğini sanıyor. Halbuki Mustafa Kemal, bu cephedeki onlarca ikincil komutandan biridir. Bilindiği gibi savaş çıktığında Sofya’da ataşe olan Mustafa Kemal, savaşa katılmak için dilekçe yazmış ama Harbiye Nazırı Enver Paşa bu atamayı geciktirmiştir. Mustafa Kemal'in atamasını Enver Paşanın İstanbul dışında olduğu bir zaman Harbiye Nezareti Müsteşarı Topal İsmail Hakkı Paşa imzalamıştır. <o:p></o:p></font></font></span></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><font face="Times New Roman" size="3">25 Nisan’da kara harekatı başladığında İtilaf Kuvvetleri Seddülbahir’e çıkartma yaparken, bölgeden sorumlu olan 9. Tümen komutanı Halil Sami, 19. Tümen’den bir tabur yardım ister. Mustafa Kemal bu talebe uymaz ve başka bir planı uygulamaya koyar. Bu sayede, tümeni 19 Mayıs’a kadarki dönemde önemli başarılara imza atar. Emirlere karşı gelmesi ordu içinde rahatsızlık yaratır, ancak Liman von Sanders kendisine sahip çıkarak, miralay (albay) rütbesiyle daha üst bir göreve atar. Mustafa Kemal, 9-10 Ağustos’ta Grup Komutanı sıfatıyla Anafartalar müdafaası sırasında yeteneklerini bir kez daha gösterir. </font></p><br/>
<p class="MsoNormal" style="BACKGROUND: white; MARGIN: 0cm 0cm 0pt; VERTICAL-ALIGN: top"><font size="3"><font face="Times New Roman"><b style="mso-bidi-font-weight: normal"><span style="COLOR: black">ANAFARTALAR KAHRAMANI .</span></b><span style="COLOR: black"> Mehmet Emin (Yurdakul) 15 Eylül 1915’te yazdığı "Ordunun Destanı" adlı manzum eserinde "Ey bugüne şahit olan Sarphisarlar/Ey kahraman Mehmet Çavuş Siperleri/Ey Mustafa Kemal'lerin aziz yeri/Ey toprağı kanlı dağlar, yanık yerler" diyerek ilk işareti verir ama örneğin Erzurum Kongresi’ne geldiğinde herkes ‘Hamidiye Kahramanı’ Rauf Orbay’ı tanımakta ama Mustafa Kemal’i tanımamaktadır. Mustafa Kemal'in 'Anafartalar Kahramanı' olarak adlandırılması, asıl yakın dostu Ruşen Eşref (Ünaydın)'ın kendisiyle cephede yaptığı mülakatın 1930’da ‘Anafartalar Mülakatı’ adıyla yayınlanmasından sonra olacaktır. Zaten o günlerde, Liman von Sanders’in yardımcıları Vehip, Esat ve Cevat paşalar, Mustafa Kemal’in 19. Tümenine bağlı 57. Alay komutanı Yarbay Hüseyin Avni Bey ile 27. Alay komutanı Yarbay Şefik Bey gibi diğer kahramanlar çoktan unutulmuştur. Bugün Çanakkale şehitliğinde, subayların bile ismi yazılı değildir. </span><span style="COLOR: #444444"><o:p></o:p></span></font></font></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><font size="3"><font face="Times New Roman">Yine bilinen hikâyedir. Enver Paşa cepheyi ziyaret ettiğinde Anafartalar Grubu’na uğramamış, Mustafa Kemal de kızıp istifasını vermiştir. Ancak Liman von Sanders, istifayı kabul etmediği gibi, Enver Paşa’dan bir yazı ile Mustafa Kemal’in gönlünü almasını istemiştir. Bu ilginçtir, çünkü Mustafa Kemal bir süre önce Enver Paşa’ya bir mektup yazarak ‘ordunun Almanlara teslim edilmesinin sakıncalarından’ söz etmiş, Liman von Sanders’e fazla güvenilmemesini istemiştir. Anlaşılan Sanders’in Mustafa Kemal’in kendisi hakkındaki düşüncelerinden haberi yoktur, ya da iyi bir asker olarak olayı kişiselleştirmemiştir. Ancak Mustafa Kemal bir süre sonra rapor alarak cepheden ayrılmıştır.<span style="mso-spacerun: yes">  </span></font></font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">SONSÖZ . </b>Daha anlatacak çok şey var elbette ama sabırları zorlamayalım. Sonuç olarak 8,5 ay önce büyük bir kibirle Çanakkale önlerinde boy gösteren İtilaf donanmasının süklüm püklüm, fakat ciddi bir zayiat vermeden bölgeden ayrılması, İngiliz tarih yazımına ‘zafer’ olarak geçmiştir. Ama herkes Çanakkale Savaşları’nın gerçek galibinin Osmanlı tarafı olduğunu bilir. Gerçi çok değil, 5 yıl sonra aynı donanma, tek bir engelle karşılaşmadan İstanbul önlerine kadar gidecek ve <span style="COLOR: black">tarih sahnesinden püskürtülen Osmanlı İmparatorluğu olacaktır ama ne gam? Elimizde her milli buhranımızda tepe tepe kullanacağımız şanlı bir ‘Çanakkale Zaferi’miz vardır artık…</span><b style="mso-bidi-font-weight: normal"><o:p></o:p></b></font></font></p><br/>
<p class="MsoNormal" style="BACKGROUND: white; MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">Özet Kaynakça:</b> Robert J. Kerner, “Russia, The Straits and Constantinople, 1914-15“,<i style="mso-bidi-font-style: normal"><span style="COLOR: black">The Journal of Modern History</span></i><span style="COLOR: black">, Vol. l. No. 3 (September, 1929), s. 400-415.</span> Ulrich Trumpner, Germany and the Ottoman Empire (1914-1918), 1968; <i style="mso-bidi-font-style: normal">Osmanlı İmparatorluğu’nun Sonu ve Büyük Güçler</i>, Yay.Haz. Marion Kent, Tarih Vakfı Yurt Yayınları, 1999; Nigel Steel ve Peter Hart, <i style="mso-bidi-font-style: normal">Gelibolu, Yenilginin Destanı</i>, Sabah Kitapları, 1996; “Çanakkale 1915”, <i style="mso-bidi-font-style: normal"><span style="COLOR: black">Toplumsal Tarih</span></i><span style="COLOR: black">, S. 111 (Mart 2003), s. 72-99; Güngör Şenkal, “Bir Başka Açıdan ‘Goeben’ ve ‘Breslau’”, <i style="mso-bidi-font-style: normal">Resmi Tarih Tartışmaları-3</i>, Özgür Üniversite Yayınları, 2007, s. 297-329.Necati İnceoğlu, <i style="mso-bidi-font-style: normal">Siper Mektupları</i>, Remzi Kitabevi, İstanbul, 2004; <i style="mso-bidi-font-style: normal">Çanakkale 1915, Kanlısırt Günlüğü</i>, Yay.Haz.Murat Çulcu, Kaptan Yayıncılık, 2002; Liman von Sanders, <i style="mso-bidi-font-style: normal">Türkiye’de 5 Yıl</i>, Kesit Yayınları, 2006.<o:p></o:p></span></font></font></p><br/>
<p class="MsoNormal" style="MARGIN: 0cm 0cm 0pt"><b style="mso-bidi-font-weight: normal"><span style="COLOR: black"><font size="3"><font face="Times New Roman">EK 1) SAVAŞIN İSTANBUL’A YANSIMALARI<o:p></o:p></font></font></span></b></p><br/>
<p class="metn2" style="MARGIN: 0cm 0cm 0pt"><font face="Times New Roman" size="3">11 Temmuz 1915 Pazar günü, savaş bölgesine Enver Paşa'nın emriyle bir heyet yollanmıştı. Heyette Ömer Seyfettin, İbrahim Alaettin (Gövsa), Ahmet Ağaoğlu, Ali Canip (Yöntem), Celal Sahir (Erozan), İbrahim (Çallı), Hamdullah Suphi (Tanrıöver), Mehmet Emin (Yurdakul), Nazmi Ziya (Güran), Orhan Seyfi (Orhon), Yusuf Rıza (Ortaç) gibi sanat adamları vardı. Merak edenlere söyleyelim, Mehmet Akif (Ersoy) görevli olarak Berlin’deydi. Heyettekilerden, 10 gün süren geziden sonra savaşa dair izlenimlerini hikaye ve şiir gibi formlarda gelecek nesillere anlatmaları istenmişti. Bugün okuduklarımızın çoğu işte bu ‘misyon’la yazılmış olanlar.Yakup Kadri’ye göre, Çanakkale’ye gönderilen heyet Türkçülerden oluşuyordu ve Ahmet Haşim ve Süleyman Nazif aslen Türk olmadıkları için davet edilmemişlerdi. Halbuki Haşim, Çanakkale’de zabit olarak savaşmıştı. Süleyman Nazif bu yüzden Enver Paşa’ya ateş püskürmüştü ama Ahmet Haşim öfkesini içine atmış ama bu çifte standardı hiç affetmemişti. </font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">ŞİŞLİ ATÖLYESİ .</b> Enver Paşa Şişli'de savaş resimleri yaptırılmak üzere bir atölye de kurdurmuştu. Şişli Atölyesi’nde Sami Yetik ve Mehmet Ali Laga gibi bilfiil savaşa katılan ressamlar eser vermiştir. Mehmet Ali Laga'nın<span style="mso-spacerun: yes">  </span>97 adet karakalem ve suluboya tablolarını Çanakkale Deniz Müzesi’ndedir. Bu çizimler Çanakkale'nin o zaman ki durumunu gösteren belgeseller niteliğindedirler. Çanakkale’yi hamasi şekilde ele alan Sami Yetik'in çalışmaları ise çeşitli yerlerde dağınık olarak durur. Şişli Atölyesi’nde üretilen eserler, 1918'de Galatasaraylılar Yurdu’nda halka açılmış, daha sonra sergilenmek üzere Viyana ve Berlin'e gönderilmiştir. </font></font></p><br/>
<p class="MsoNormal" style="BACKGROUND: white; MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal"><span style="COLOR: black">TÜRK YURDU .</span></b><span style="COLOR: black"> Bugün Çanakkale Savaşları ile ilgili heyecanlı yayınları görünce insanın aklına ister istemez acaba savaş sırasında olay nasıl algılanıyordu sorusu geliyor<i style="mso-bidi-font-style: normal">. Zaman</i> gazetesinin tarih yazarı Mustafa Armağan’dan öğrendiğimize göre, İttihatçıların resmi yayın organı sayılan <i style="mso-bidi-font-style: normal">Türk Yurdu</i> dergisinin 18 Mart 1915 tarihli 79. sayısında Çanakkale muharebelerinden sadece 9 satırla bahsedilmişti. 1 Nisan tarihli 80. sayıda ‘Çanakkale güllelenirken’ başlıklı imzasız bir kısa şiirle haberler sütunundaki yarım sayfadan başka yazı yoktu. 15 Nisan tarihli 81. sayıda konudan tek satırla bile bahsedilmiyordu. 6 Mayıs tarihli 82. sayıda haberler bölümünde iki paragrafa sıkıştırılmıştı. 25 Mayıs tarihli 83. sayıda yarım sütuna “Çanakkale hücum ve müdafaası” başlıklı bir haberle yetinilmişti. 3 Haziran tarihli 84. sayıda şair Mehmed Emin’in “Çanakkale gazileri” adlı 144 beyitlik uzun bir şiirinden başka Çanakkale konusunda yazı yoktu. Haberler bölümü ise Çanakkale’den muntazaman yarım sütunluk haberlerine devam ediyordu. Doğrudan Çanakkale savunması üzerine çıkan ilk imzalı şiir için derginin 29 Temmuz tarihli 88. sayısını beklemek gerekecekti. <o:p></o:p></span></font></font></p><br/>
<p class="MsoNormal" style="BACKGROUND: white; MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal"><span style="COLOR: black">ŞEHZADELERİN ZİYARETİ .</span></b><span style="COLOR: black"> 1915 yılı aralık ayının son günlerinde II. Abdülhamid’in oğlu Abdürrahim, V. Murad’ın torunu Osman Fuad ve I. Abdülmecid’in torunu Abdülhalim efendiler Çanakkale Cephesi’ni ziyaret edip, askerlerimize moral verip, savaşın gidişatına dair izlenimlerde bulundular. Bu ziyaretin fotoğrafları dönemin “Harp Mecmuası”nda da yayınlanmıştı. Sultan Mehmed Reşad Çanakkale Savaşı ve sonrasındaki hissiyatını da yine <i style="mso-bidi-font-style: normal">Harp Mecmuası</i>’nın bir ekinde yayınlanan gazelinde anlatmıştı.<o:p></o:p></span></font></font></p><br/>
<p class="MsoNormal" style="BACKGROUND: white; MARGIN: 0cm 0cm 0pt; TEXT-ALIGN: justify"><font size="3"><font face="Times New Roman"><b style="mso-bidi-font-weight: normal"><span style="COLOR: black">YENİ MECMUA .</span></b><span style="COLOR: black"> İttihat ve Terakki Cemiyeti’nin ideologlarından Ziya Gökalp’in sahibi, İttihatçılardan Küçük Talat’ın müdürü olduğu Yeni Mecmua, muhtemelen 1917 yılı sonu veya 1918 başında bir ‘Çanakkale Özel Sayısı’ (Çanakkale Fevkalede-i Nüsha) çıkarmak üzere çalışmalara başlamış, bu amaçla edebiyat ve kültür adamlarından yazı istemiştir. Küçük Talat’ın önsözü, Sultan Reşad’ın gazeli ve Yahya Kemal’in buna yazdığı tahmis dışında 69 parça şiir, tarih, anı, öykü, düz yazı ve mülakattan oluşan sayısın hangi ay yayınlandığına dair bir ibare yoktur. Ancak tarihçi Erol Köroğlu, dergideki bir şiirin 11 Nisan 1918 tarihini taşımasından hareketle, derginin en erken Nisan ayının son günlerinde çıktığını tahmin etmektedir. Çanakkale Savaşı gibi mühim bir olayın anmak için yola çıkan heyecanlı ekibin, hedeflenenden epey geç sonuca ulaşmasının çeşitli nedenleri vardır. Bunlardan biri Küçük Talat’ın önsözde dediği gibi ‘iyi kağıt ve mürettip bulmak’tır. Ancak yine aynı yazıda İstanbul’daki düşünürlerin bazılarının ‘ihtimal ki fazla meşgul oldukları için’ cevap bile vermediğini, bu yüzden ‘kitabın o kadar zengin çıkmadığını’ öğreniyoruz. (Erol Köroğlu, “Yeni Mecmua Çanakkale özel sayısı”, <i style="mso-bidi-font-style: normal">Toplumsal Tarih</i>, S. 111, Mart 2003, s.94-99)<o:p></o:p></span></font></font></p><br/>
<p class="MsoNormal" style="BACKGROUND: white; MARGIN: 0cm 0cm 0pt; TEXT-INDENT: 14.2pt; TEXT-ALIGN: justify"><span style="COLOR: black"><font size="3"><font face="Times New Roman">(Burada bir not eklemek istiyorum: Mustafa Kemal’i 1930’da yayımlanan Anafartalar Mülakatı ile ‘Anafartalar Kahramanı’ yaptığı söylenen Ruşen Eşref Ünaydın, Hasan Ali Yücel’e yazdığı bir mektupta, Enver Paşa’nın Çanakkale Heyeti üyesi olarak gittiği Anafartalar’da yaptığı mülakatı ilk kez <i style="mso-bidi-font-style: normal">Yeni Mecmua</i>’nın bu sayısında yayınlandığını ancak Enver Paşa’nın sansürü yüzünden derginin toplatıldığını, derginin daha sonra Liman von Sanders’in gayretleriyle yeniden basıldığını söyler. Ancak Erol Köroğlu’nun yazısında buna dair bir ibare yok.)<o:p></o:p></font></font></span></p><br/>
<p class="MsoNormal" style="MARGIN: 0cm 0cm 0pt"><b style="mso-bidi-font-weight: normal"><span style="COLOR: black"><font size="3"><font face="Times New Roman">EK 2) ÇANAKKALE TÜRKÜSÜ KİME AİT? <o:p></o:p></font></font></span></b></p><br/>
<p class="MsoNormal" style="MARGIN: 0cm 0cm 0pt"><i style="mso-bidi-font-style: normal"><span style="COLOR: black"><font size="3"><font face="Times New Roman">Çanakkale içinde vurdular beni<o:p></o:p></font></font></span></i></p><br/>
<p class="MsoNormal" style="MARGIN: 0cm 0cm 0pt"><i style="mso-bidi-font-style: normal"><span style="COLOR: black"><font size="3"><font face="Times New Roman">Ölmeden mezara koydular beni<o:p></o:p></font></font></span></i></p><br/>
<p class="MsoNormal" style="MARGIN: 0cm 0cm 6pt"><i style="mso-bidi-font-style: normal"><span style="COLOR: black"><font size="3"><font face="Times New Roman">Of, gençliğim eyvah<o:p></o:p></font></font></span></i></p><br/>
<p class="MsoNormal" style="MARGIN: 0cm 0cm 0pt"><i style="mso-bidi-font-style: normal"><span style="COLOR: black"><font size="3"><font face="Times New Roman">Çanakkale içinde aynalı çarşı<o:p></o:p></font></font></span></i></p><br/>
<p class="MsoNormal" style="MARGIN: 0cm 0cm 0pt"><i style="mso-bidi-font-style: normal"><span style="COLOR: black"><font size="3"><font face="Times New Roman">Ana ben gidiyorum düşmana karşı<o:p></o:p></font></font></span></i></p><br/>
<p class="MsoNormal" style="MARGIN: 0cm 0cm 6pt"><i style="mso-bidi-font-style: normal"><span style="COLOR: black"><font size="3"><font face="Times New Roman">Of, gençliğim eyvah…<o:p></o:p></font></font></span></i></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><span style="COLOR: black"><font size="3"><font face="Times New Roman">Bu dokunaklı türküyü bilmeyenimiz yoktur. Peki türkünün hikayesini biliyor muyuz? Çanakkale Türküsü ile ilgili üç tez var. Ege Üniversitesi’nden Onur Akdoğu’ya göre türkü ‘Nihavent Longa’ adlı olağanüstü güzel eserin de bestecisi olan Kemani Kevser Hanım’a (1887-1963) ait. Ünlü müzikologlarımızdan Etem Ruhi Üngör’e göre, Eyüplü Destancı Mustafa Şükrü Efendi’ye ait. Başka kaynaklara göre ise, Çanakkale Türküsü, anonim bir eser.Üstelik orijinalinde bir aşk türküsü olup zamanla kahramanlık türküsü haline dönüşmüş. Bu tezin sahipleri, iddialarına dayanak olarak, İzmir, Konya, Kerkük, Kastamonu ve Tuna üzerindeki Adakale’den derlenmiş ‘Çanakkale içinde aynalı çarşı’ sözleriyle başlayan türküleri gösteriyorlar. <o:p></o:p></font></font></span></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><span style="COLOR: black"><font size="3"><font face="Times New Roman">Nitekim 2004 yılında, Çanakkale’deki 18 Mart Stadyumu tribünlerinde şöyle bir pankart açılmıştı: “Çanakkale içinde vurdular beni. Kastamonu Türküsü. Kastamonulular.”<span style="mso-spacerun: yes">  </span>Pankartı okuyanlar belki şaşırmışlardı ama Kastamonu bağlantısını ilk kuran, Maarif Vekilliği Devlet Konservatuarı Arşivi’nin 1948 derlemesini yapan büyük halkbilimci Muzaffer Sarısözen’di. Sarısözen, türküyü 1952 yılında Yurttan Sesler adlı kitabında kısmen farklı sözler ve notayla yayımlamış, 1973’te küçük bir değişiklikle TRT repertuarına kaydetmişti. Bu kaynaklarda, ‘Türküyü derleyen: Muzaffer Sarısözen’, ‘Kaynak kişi: İhsan Ozanoğlu’, ‘Yöresi:Kastamonu’ olarak geçiyor. Kayıt tarihi belirtilmemiş bu bilgi daha sonra pek çok kitaba girmiş. Dolayısıyla Çanakkale’de pankart açan Kastamonulular haksız sayılmazlar. <o:p></o:p></font></font></span></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><span style="COLOR: black"><font size="3"><font face="Times New Roman">Ancak, Kastamonuluların bilmediği şu: Muzaffer Sarısözen’in kaynak kişisi İhsan Ozanoğlu’nun 1982’de Musiki Mecmuası’nda anlattığına göre, Sarısözen, Çanakkale Zaferi’nin 30. yıldönümü dolayısıyla çok aradığı halde kaynağını bulamadığı Çanakkale Türküsü için Ozanoğlu’na telefon etmiş; O da türküyü Kastamonu’nun Verencik Köyü’nden Rüveyde Kadın’dan derleyip notaya almış ve Sarısözen’e postalamış. Sarısözen Ozanoğlu’ndan türküyü yakanı bulmasını istemiş ama bulamayınca, fazla ısrar etmemiş ve eseri kitabına Kastamonu türküsü olarak geçirivermiş. Ne de olsa acilen bir Çanakkale güzellemesine ihtiyaç varmış.<o:p></o:p></font></font></span></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal"><span style="COLOR: black">JÖNTÜRK TÜRKÜSÜ MÜ? .</span></b><span style="COLOR: black"> Kevser Hanım ya da Destancı Şükrü Efendi’den de haberi olmadığı anlaşılan Muzaffer Sarısözen’in, 1917-1918 yıllarında Türkiye’yi gezen Willi Heffening adlı Alman derlemeciden de haberinin olmaması hakikaten ilginç. Tam dört değişik Çanakkale Türküsü derleyen Heffening, derleme yerlerini belirtmemekle birlikte, eserinde kaynak kişilerini şöyle veriyor: 1. Eskişehirli Ahmet oğlu Cemaleddin, Anadolu [Devlet?] Demiryolları’ında ustabaşı. 20 yaşlarında, çok nükteli bir delikanlı; babası Çerkez. 2. Memleketini bilmediğin Mehmet adında biri. 3. Konya Vilayeti’nden Beyşehirli Yusuf oğlu Mehmed. Çiftçi olan bu kişinin, Çanakkale savaşına katıldığı belirtilmektedir. 4. Erzurumlu Mustafa Onbaşı. <o:p></o:p></span></font></font></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><span style="COLOR: black"><font size="3"><font face="Times New Roman">Heffening’e göre bu kişilerden Eskişehirli olanı, türküyü hem söyleyerek hem de dikte ettirerek yardımcı olmuş, diğerleri ise metni yazılı olarak vermişler. Çanakkale türküsünü genetik olarak 1877-1878 Osmanlı Rus Savaşı’nın parçası olan Plevne ve Sivastopol türküleriyle ilişkilendiren Heffening bu kaynak kişilerden topladığı sözleri bir araya getirmiş ve 22 beyit oluşturmuş. İlk yedi beyti hem Latin harfli Türkçe, hem de Almanca çevirisiyle; sekizinci beyitten itibaren de Osmanlıca harflerle, 1923’te bastırmış. Heffening’in yazısının dipnotunda, Hadank isimli bir araştırmacının 1919’da, ‘MSOSA 8’ kısaltmasıyla verilen bir derginin 68. sayfasında yayımladığı “Jungtürkische Soldaten-und Volkslieder” (Jöntürk asker ve halk türküleri) başlıklı makalesinde, Çanakkale Türküsü’ne yer verdiği belirtiliyor. Hadank söz konusu türküyü Marmara Denizi’nin güney kıyısında derlediğini belirtmiş. <br/>Türkünün anonimliğine ve Çanakkale Savaşları ile ilgisi olmadığına dair bir başka kanıt, <i style="mso-bidi-font-style: normal">Çanakkale Araştırmaları Türk Yıllığı</i>’nın 1. sayısında yayınlanan<span style="mso-spacerun: yes">  </span>29 Eylül 1914 tarihli bir mektup. Emrullah adlı biri annesine şöyle yazıyor: “Birkaç günden beri Çanakkale sokaklarından askerler geçiyor, ‘Çanakkale içinde Aynalıçarşı, ana ben gidiyorum düşmana karşı’ şarkısını söylüyorlar. At üstünde zabitler, top arabaları, mekkare ve deve kervanları sokağımızı doldurdu. Harp olacakmış, İngiliz ve Fransız harp filoları boğazın dışında dolaşıyormuş. Buraları bombardıman edeceklermiş..” <o:p></o:p></font></font></span></p><br/>
<p class="MsoNormal" style="MARGIN: 0cm 0cm 0pt"><span style="COLOR: black"><font face="Times New Roman" size="3">(Kaynak: Ali Osman Öztürk, “Çanakkale Türküsü Örneğinde Bilim ve Popül (Er) İzm”, </font><a href="http://www.izedebiyat.com/yazi.asp?id=41482"><span style="COLOR: black; TEXT-DECORATION: none; text-underline: none"><font face="Times New Roman" size="3">http://www.izedebiyat.com/yazi.asp?id=41482</font></span></a><font size="3"><font face="Times New Roman">)<o:p></o:p></font></font></span></p><br/>
<p> </p>

<br/>


<div id="taraf_not">
</div>

</div>


</div>
