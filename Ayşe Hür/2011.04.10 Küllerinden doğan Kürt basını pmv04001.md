# Küllerinden doğan Kürt basını

*Ayşe Hür 10.04.2011*

<div class="yazi"><img align="left" alt="Küllerinden doğan Kürt basını" border="0" src="http://www.taraf.com.tr/fotoraflar/makaleler/kullerinden-dogan-kurt-basini_8778_orijinal.jpg" style="border-right-width:10px; border-color:#FFFFFF"/><p><i>Geçen hafta, Kadıköy’de küçük bir sinemada </i><i>Sedat Yılmaz’ın ilk uzun metrajlı filmi “Press”i izledim. Film Kürt basınının gurur kaynağı, sembol ismi “Özgür Gündem” gazetesinin Diyarbakır Bürosu çalışanlarının, yakın tarihimizin en kanlı, en karanlık yılları olan 1990’larda yaşadıklarını anlatıyor. Bilanço ne derseniz, 1990’larda “Özgür Gündem”in </i><i>30’u muhabir olmak üzere 76 çalışanı öldürüldü. Onlarca çalışanı yaralandı. Büroları bombalandı. Gazete hakkında 20 kez kapatma kararı verildi. Muhabirleri ve editörleri toplam 147 yıl hapis cezası ve 21 milyar lira para cezasına çarptırıldı. 14 Nisan 1994’de kapatılan gazete, çeşitli isimlerle yayın hayatını sürdürmeye çalıştı ancak, baskı, sansür ve cinayetler durmadı.<br/><br/></i><i>Sevindirici olan ise, “Özgür Gündem”in 4 Nisan 2011 günü tekrar yayın hayatına başlaması. Pers mitolojisindeki efsanevi kuş Simurg’a benzettiğim “Özgür Gündem”e “Hoş geldiniz!” diyor ve bu haftayı 22 Nisan 2011’de, 113. Yaş Günü’nü kutlamaya hazırlanan Kürt basınının tarihçesine ayırıyorum.<br/><br/></i><b><i>AGOS</i></b><i></i> <br/><br/><i>Ancak yazıya başlamadan önce bir başka mutlu olayın yıldönümünü de kutlamak istiyorum. Bundan 15 yıl önce bugünlerde Ermeni basınının yüz akı, yazarı olmaktan onur duyduğum “AGOS” yayın hayatına “merhaba” demişti. Ermeni kelimesinin devlet büyükleri, aydınlar ya da sıradan insanlar tarafından küfür olarak kullanıldığı bir ülkede ve zamanda doğrusu büyük cesaret istiyordu bu adım. Nitekim Hrant Dink hayatı ile ödedi bedelini.<br/><br/></i><i>“AGOS” demek, “sabanın toprakta açtığı ark” anlamına geliyormuş. Hrant Dink gazeteye bu adı vermelerinin nedenini şöyle açıklamış: “İçinden su geçer, tohumu atarsınız, oradan da bereket fışkırır. Biz de yaratacağımız fikirlerle, yetiştireceğimiz entelektüel değerlerle bir ‘agos’ olalım ve bereket fışkırsın istedik.” Gerçekten de “AGOS”, sadece Ermeni toplumu için değil Türkiye’deki pek çok insan için bir referans noktası, bir sevinç kaynağı, bir entelektüel ark.<br/><br/></i><i>Ne “Özgür Gündem” ne de “AGOS” var olmak için başkalarına ihtiyaç duyuyor ama yine de onlara destek olalım, okuyalım, okutalım.<br/><br/></i><b>xxxx</b> <br/></p>
<h3>» II. Abdülhamit Dönemi</h3>
<h4>İlk Kürt Gazetesi: Kürdistan</h4>
<p>Osmanlı ülkesindeki ilk Türkçe (Osmanlıca) gazete 1831’de İstanbul’da yayına başlayan <i>Takvim-i Vakayi</i>, ilk Arapça gazete Kahire’de 1828’de yayına başlayan <i>Vaka-yi Mısriye</i>’dir. İlk Kürtçe gazete ise, 22 Nisan 1898’de Mısır’da yayın hayatına başlayan <i>Kürdistan</i> gazetesidir. (22 nisan, günümüzde Kürt Gazeteciliği Günü olarak kutlanıyor.) Kürtçenin Kurmanci lehçesinde yayımlanan gazeteyi Kahire’de sürgünde olan Botan aşiretinden Mikdat Mithat Bedirhan adlı Kürt aydını çıkarmıştı. Mikdat Bey, gazetenin ilk sayısının Fransızca çıkarılan ekinde gazetenin çıkış amacı ve görevini söyle açıklamıştı: “Günümüzde artık dünyada meydana gelen her türlü olayı gazeteler yazmakta. Birçok şeyi gazetelerden öğrenmekteyiz. Fakat ne yazık ki o kadar cesur, yiğit ve mert olan Kürtler böyle bir şeyden mahrumdurlar. Ben de siz Kürtleri dünyadaki gelişmelerden haberdar etmek, ilim ve marifetin yollarını göstermek, Kürtçe okuma yazmaya teşvik etmek için bu gazeteyi çıkarıyorum.”<br/><br/>Başlangıçta ayda iki defa çıkarılacağı duyurulduğu halde, muhabir azlığı ve parasal sıkıntılar yüzünden düzenli çıkarılamayan gazetenin ilk beş sayısı Mikdat Bey tarafından Kahire’de, 6-19 arası sayıları Mikdat Bey’in kardeşi Abdurrahman Bedirhan tarafından Cenevre’de yayımlanırken, Abdülhamit rejiminin baskıları yüzünden 20-23 arası sayıları Londra’da, 24-29 arası sayıları Folkstone’da, 30 ve 31. sayılarıysa yine Cenevre’de yayımlandı.<br/><br/>Gazete büyük zorluklarla Şam-Adana havalisinde dağıtılıyordu ancak Abdülhamit rejimine muhalefeti yüzünden başta Diyarbakır olmak üzere pek çok ilde dağıtımı kısa sürede yasaklandı. Hatta Abdülhamit, Mikdat Bey’in Mısır’dan çıkarılmasını istedi.<br/></p>
<h4>Türk-Kürt kardeşliği mi?</h4>
<p>Folkstan ve Londra dönemlerinde, Jön Türk (İttihat ve Terakki) gazetesi <i>Osmanlı</i> ile Kürdistan gazetesinin aynı matbaalarda basılması, <i>Osmanlı </i>gazetesinde <i>Kürdistan</i> gazetesi lehine yazılar çıkması, Osmanlı yayın kurulu üyesi İshak Sukutî’nin öldüğünde <i>Kürdistan </i>gazetesinin 14 Mart 1902 tarihli 30. sayısında başsağlığı mesajı yayımlanması gibi işaretler ise Kürdistan’ın arkasında İttihatçıların olduğu fikrini destekler. <i>Osmanlı</i> gazetesini 1896-1898 yılları arasında yöneten Abdullah Cevdet’in ileriki yıllarda çeşitli Kürt gazetelerinde Kürtçe yazılar yazmasını da eklersek, o yıllarda, Türk milliyetçiliğinin amiral gemisi İttihat ve Terakki’nin paradoksal biçimde Kürt milliyetçiliğinin gelişiminde büyük payı olan <i>Kürdistan</i> gazetesine destek verdiği anlaşılır.<br/></p>
<h3>» II. Meşrutiyet Dönemi</h3>
<h4>Kürt Teavün ve Terakki Gazetesi</h4>
<p>1908’de Meşrutiyet’in ikinci kez ilanından sonra ortaya çıkan özgürlük ortamında Hersekli Ahmet Şerif’in çıkardığı <i>Şark ve Kürdistan</i>, Süreyya Bedirhan’ın çıkardığı <i>Kürdistan</i>, İttihat Terakki’nin Diyarbakır Kulübü’nün çıkardığı <i>Peyman</i> gibi gazeteler çıktı. 1908’de kurulan Kürt Teavün ve Terakki Cemiyeti’nin yayın organı olan <i>Kürt Teavün ve Terakki Gazetesi</i> ise 1908 yılında İstanbul’da yayınına başladı. Gazetenin imtiyaz sahibi, müdürü ve yazarı Süleymaniyeli Tevfik, başyazarı ise Diyarbekirli Ahmet Cemil idi. Nüshası 1 kuruş olan gazetenin alnında Türkçe olarak “Hafta da bir kez çıkar, dinî, ilmî, siyasî, edebî ve sosyal bir gazetedir” ibaresi yer almaktaydı.<br/><br/>Gazetede yazılar hem Türkçe hem de Kürtçe yayınlanmaktaydı. Ancak <i>Kürdistan</i> gazetesinden farklı olarak Kürtçenin hem Kurmanci hem de Sorani lehçesi kullanılıyordu. Bu açıdan gazete bir ‘ilk’ti.
                                    	<br/><br/>
<a class="lnk2" href="/web/20111104185311/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111104185311/http://taraf.com.tr/ayse-hur/makale-kullerinden-dogan-kurt-basini.htm)
