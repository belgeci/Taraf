# Dindarlık ve silah

*Ahmet Altan 02.03.2011*

<div class="yazi"><p>Büyük bir kalabalık vardı Necmettin Erbakan’ın cenazesinde.</p>
<p>Partisinin oyları son kamuoyu araştırmalarında yüzde bir civarında gözüken bir siyasi partinin liderinin cenazesinde görülebilecek olandan çok daha fazla insan Erbakan’ı uğurlamaya gelmişti.</p>
<p>Bunun siyasi bir destekten öte bir anlam taşıdığı açık.</p>
<p>Özal’ın cenazesiyle birlikte düşünüldüğünde, bu ülkenin dindar insanlarının, Cuma namazına giden, dinî kimliğini saklamadan devletin zirvelerine ulaşabilen liderlere büyük bir sevgi ve saygı gösterdiği görülüyor.</p>
<p>Bizim devletin, <b>“laikliği”</b> uzun yıllar <b>“dindarlığı devlet yöneticilerinden”</b> uzak tutmak olarak anlaması, dindarlığın yöneticiler için bir <b>“eksi”</b> olarak görülmesi böyle bir özlem yarattı sanıyorum.</p>
<p>Çünkü anormal bir durumdu bu.</p>
<p>Ülkeyi <b>“laik”</b> bir düzen içinde yöneten birinin, <b>“laikliğe olan bağlılığını”</b> mutlaka dindarlığını inkâr ederek gösterebileceğine inanmak yanlış bir şeye inanmaktı.</p>
<p>Yöneticilerin uygulamalarına bakmak yerine, ahlakın, vicdanın, yasaların ve anayasanın ona verdiği <b>“inanç özgürlüğünü”</b> reddetmesini istemek, insanlığa da, siyasete de, gerçekliğe de aykırıydı.</p>
<p>Şimdi bu kırılıyor.</p>
<p>İktidarda, eşlerinin başları bağlı, Cuma namazlarına giden, dindarlığını saklamayan, hatta bazen gereğinden biraz fazla, neredeyse bir gösterişe dönüşebilecek biçimde gösteren insanlar var ve onların dindarlığı <b>“laikliği”</b> zedelemiyor, irticaı ve şeriatı getirmiyor.<br/><br/><b>“Endişeli modernlerin”</b> alabildiğine kapıldıkları <b>“dindarlar mutlaka şeriat ister”</b> inancı, hayatın gerçekleriyle uyuşmuyor.</p>
<p>Dünyaya açılmış bir Türkiye’de yaşayan dindarlar, dünyaya kapanmanın, böyle bir istek taşımanın başta kendileri olmak üzere kimsenin çıkarına olmadığını biliyorlar.
                                    	<br/><br/>
<a class="lnk2" href="/web/20111123165556/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123165556/http://taraf.com.tr/ahmet-altan/makale-dindarlik-ve-silah.htm)
