# Doksan dokuz buçuk ve baba

*Ahmet Altan 12.09.2012*

<div class="yazi"><p>Siyasetin bazı kesin kuralları vardır. Bir muhalefet lideri <strong>“sabotaj”</strong> gibi çok ciddi konuda <strong>“yüzde doksan dokuz buçuk doğru”</strong> olan bir iddia dile getiremez.</p>
<p>Muhalefeti güvenilir kılacak olan o <strong>“yüzde buçuktur”</strong> işte.</p>
<p>Ya <strong>“yüzde yüz”</strong> emin olduğun, belgelerini ele geçirdiğin gerçeği açıklarsın ya da <strong>“kuşkuların olduğunu”</strong> söyleyip bütün gerçeğin açıklanmasını hükümetten talep edersin.</p>
<p>Aksi takdirde inandırıcılığını zedelersin.</p>
<p>Elde belge yoksa, yüzde doksan dokuz buçukla yüzde bir arasında hiçbir fark yoktur.</p>
<p>İkisi de kuşkudur sadece.</p>
<p>Bu kuşkudan köşe yazısı olur ama siyasi muhalefet olmaz.</p>
<p>Afyon’da ölen 25 çocuğun hesabını sormak, gerçeklerin açıklanmasını, sorumluların istifasını istemek muhalefetin görevidir, ortada bir belge yoksa muhalefet o çizgide durmak zorundadır.</p>
<p>CHP, hükümeti sıkıştırmak için fazla telaşlı davranıyor.</p>
<p>Telaşa, abartmaya gerek yok.</p>
<p>Sadece somut gerçekleri izlemek yeter şu anda sıkı bir muhalefet yapmaya.</p>
<p>Kılıçdaroğlu, hükümetin hataları sayesinde canlanıyor, daha atak bir muhalefet yapıyor, sorunların üstüne gidiyor.</p>
<p>Ama benim görebildiğim kadarıyla <strong>“duracağı pozisyonu”</strong> belirlemede bir zorluk yaşıyor.</p>
<p>Kürt meselesinde, somut önerilerle ortaya çıkması gerekirken, bir adım geride kalıyor, Afyon’da somut hataların hesabını sorması gerekirken, kanıtlayamayacağı iddialarla <strong>“bir adım ileriye”</strong> geçiyor.</p>
<p>Haddim olmadan CHP’ye bir öneride bulunacağım.<br/><br/><strong>“İnsanı savunun.”</strong></p>
<p>Şu anda hükümet insanları savunmuyor, tam aksine insanların yok olmasına, ölmesine bahaneler bulmaya, hesap soranları suçlamaya çalışıyor.
                                    	<br/><br/>
<a class="lnk2" href="/web/20130525045804/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-doksan-dokuz-bucuk-ve-baba.htm), [web.archive.org (arşiv bağlantısı)](http://web.archive.org/web/20130525045804/http://www.taraf.com.tr/ahmet-altan/makale-doksan-dokuz-bucuk-ve-baba.htm)
