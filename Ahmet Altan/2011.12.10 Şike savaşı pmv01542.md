# Şike savaşı

*Ahmet Altan 10.12.2011*

<div class="yazi"><p>Şike yasasının değiştirilmesi konusunda çıkan tartışmaları genellikle <b>“AKP’nin içindeki çatlak”</b> olarak değerlendirmeye yatkın medya ama bu <b>“savaş”</b> AKP’nin iç meselesi olmayı aşan bir genişliğe ulaştı.</p>
<p>Baksanıza tam Meclis’in yeni şike yasasını görüşmek için toplanacağı gün mahkeme <b>“iddianameyi”</b> kabul etti.</p>
<p>Şike konusunda ikide bir fikir değiştiren Meclis’in <b>“son kararını”</b> beklemedi.<br/><br/><b>“Yargı”</b>, eğer ben yanlış anlamıyorsam, <b>“yasama”</b> organına <b>“ben bu şike meselesini senden daha fazla ciddiye alıyorum ve önemsiyorum”</b> mesajı gönderdi.</p>
<p>Bu <b>“mesajın”</b> Meclis açısından hukuki bir bağlayıcılığı ve sonucu yok elbette.</p>
<p>Ama yasa değişikliğinin böylesine tartışıldığı bir ortamda <b>“manevi”</b> bir sonucu ve etkisi var.</p>
<p>Meclis’teki üç parti, yargının ciddiye aldığı ve <b>“çete örgütlenmesi”</b> olarak gördüğü bir yapının kurtulmasına yardım etmiş olacak şimdi.</p>
<p>Yargının <b>“ben bu çete suçlamasını ciddiye alıyorum”</b> dediği gün Meclis’teki üç parti, <b>“o çetenin cezasını azaltalım”</b> diyecek ve ağır bir yükün altına girecek.</p>
<p>Yargının bu son kararı olmasaydı da başta AKP olmak üzere CHP ve MHP ağır bir yükün altına girmiş olacaktı zaten.</p>
<p>Çünkü <b>“yargının”</b> ciddiye aldığı bir çete yapılanmasının cezasını niye indirmek istediklerini, neden futbolda böyle bir oluşumun önüne caydırıcı bir madde koymaktan vazgeçtiklerini kamuoyuna inandırıcı bir şekilde anlatamıyorlar.
                                    	<br/><br/>
<a class="lnk2" href="/web/20120419195748/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20120419195748/http://taraf.com.tr:80/ahmet-altan/makale-sike-savasi.htm)
