# Gandigate

*Ahmet Altan 11.03.2011*

<div class="yazi"><p>Siyasi görüşler, duruşlar, anlayışlar farklı olabilir, olmalıdır da.</p>
<p>Ama bütün bu farklı görüşlerin üstünde durduğu <b>“zemini”</b> oluşturan <b>“değerlerde”</b> anlaşamamak ciddi sorun yaratır.</p>
<p>O zemini oluşturan ortak değerlerden biri ahlak kurallarıdır.</p>
<p>Eğer siyasi değerlerimiz kadar ahlaki değerlerimiz de farklıysa, tartışmanın, mücadelenin, siyasi rekabetin sınırsız bir ahlaksızlığa kapı açması da mümkün hale gelir.</p>
<p>Son günlerde, CHP-<i>OdaTv</i> ilişkileriyle ilgili neredeyse <b>“şakacı”</b> yorumlar yapıldığını görüyoruz.</p>
<p>Bazı gazeteler ise, <i>OdaTv</i> muhabiri İklim Bayraktar ile CHP Başkanı Kemal Kılıçdaroğlu’nun yaptığı konuşmaya, o konuşmanın içeriğine neredeyse hiç değinmiyorlar.</p>
<p>Bir parti lideriyle, bir gazetecinin <b>“kırk dakika”</b> rakip partiden bir politikacıya kurulacak tuzak hakkında konuşması, parti başkanının <b>“Git kendi imkânlarınla yap bunları”</b> demesi ahlaka çok mu uygun görünüyor?</p>
<p>Bu ülkedeki gazetelerin ve gazetecilerin <b>“ortak ahlaki değerleri”</b>, böyle bir konuşmayı olağan ve sıradan mı buluyor?</p>
<p>Siyasi ve mesleki ahlaka uygun mu bunlar?</p>
<p>Buna hiçbir tepkileri, itirazları yok mu?</p>
<p>Üstelik bu konuşma birçok açıdan <b>“ahlaka aykırı”</b> davranışlar içeriyor.</p>
<p>Muhabir, sadece rakip bir politikacıya tuzak kurmuyor, bu tuzakta <b>“işbirliği”</b> yapmasını Kemal Kılıçdaroğlu’na teklif ederek onu da <b>“suç ortağı”</b> yapacak ve şantaja açık hale getirecek bir öneride bulunuyor.</p>
<p>Kılıçdaroğlu kendine kurulan tuzağa düşmüyor.
                                    	<br/><br/>
<a class="lnk2" href="/web/20111123170236/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123170236/http://taraf.com.tr/ahmet-altan/makale-gandigate.htm)
