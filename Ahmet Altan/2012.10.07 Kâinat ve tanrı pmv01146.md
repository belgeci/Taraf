# Kâinat ve tanrı

*Ahmet Altan 07.10.2012*

<div class="yazi">Bazen oluyor.<br/><br/>Bir şey seyrediyorsunuz ve sizi saran gerçeklik birden yıkılıyor, hayatın gündelik akışı anlamını yitiriyor.<br/><br/>Bir tesadüf eseri dün ünlü fizikçi Hawking’in <strong>“evreni tanrı mı yarattı”</strong> sorusunu tartıştığı bir programı izledim.<br/><br/><strong>“Bu koca kâinat kimin eseri”</strong> sorusunun cevabını arıyor ve sorudan soruya geçiyordu.<br/><br/>Bunu da benim gibi cahiller daha iyi anlasın diye bir yemeği tarif eder gibi tarif ediyordu, <strong>“Bir evren yapmak için maddeye, enerjiye ve büyük bir genişliğe ihtiyaç var”</strong> diyordu.<br/><br/>Sonra Einstein’ın ünlü formülüne geliyordu.<br/><br/><strong>“Einstein maddeyle enerjinin bir paranın iki yüzü gibi olduğunu buldu, madde enerjiye dönüşebiliyordu.”</strong><br/><br/>Böyle olunca kâinatı yapmak için ihtiyaç duyulanlar ikiye iniyordu, madde ve boşluk<br/><br/>Maddeyi büyük bir boşlukta enerjiye dönüştürdüğünüzde bir <strong>“kâinat”</strong> yaratabiliyordunuz.<br/><br/>Sonra o kaçınılmaz soruyu soruyordu:<br/><br/><strong>“Maddeyi kim enerjiye çevirip kâinatı yarattı?”</strong><br/><br/>Kibarca devam ediyordu, <strong>“Kimsenin inancına saygısızlık etmek istemem ama bunu yapmak için bir tanrıya ihtiyaç yok”.</strong><br/><br/>Neden tanrıya ihtiyaç yok sorusunun cevabını da şöyle veriyordu:<br/><br/><strong>“Enerjiye dönüşebilecek olan atomaltı parçacıklarının rastgele ortaya çıkıp, rastgele kaybolduklarını keşfettik. Bu parçacıklar büyük patlama dediğimiz anda enerjiye dönüşerek kâinatı oluşturdular. Bunun için tanrıya ihtiyaçları yoktu.”</strong><br/><br/>Bu işleri iyi bilenler benim anlatımımdaki cehaleti affetsinler, teknik hatalar yapıyorsam da genelde söylediği buydu.<br/><br/>En azından maddenin bir tanrıya ihtiyaç duymadan ortaya çıkıp enerjiye dönüşerek kâinatı oluşturacağını öylesine açık söyledi ki ben bile net bir şekilde anladım.
                                    	<br/><br/>
<a class="lnk2" href="/web/20130525032853/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-kainat-ve-tanri.htm), [web.archive.org (arşiv bağlantısı)](http://web.archive.org/web/20130525032853/http://www.taraf.com.tr/ahmet-altan/makale-kainat-ve-tanri.htm)
