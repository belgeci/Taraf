# Dağlıca ve Topal

*Ahmet Altan 18.10.2011*

<div class="yazi"><p><i>Zaman</i> gazetesi muhteşem bir iş yapmış, Mustafa Gürlek, Dağlıca Karakolu’nun komutanı Onur Dirik’i bulup konuşmuş.</p>
<p>Başka bir olayda bir üsteğmenin ölümüne neden olduğu için ordudan atılan Yarbay Dirik, <b>“Biz PKK’nın hareketliliğini 28 gün önceden fark etmiştik. Baskından dört saat önce biz baskın yapacaktık ama üst komutanlar bu operasyonu engelledi. Taburu teröristlerin bulunduğu istikametin tersi istikamete yönlendirdi”</b> diyor.</p>
<p>Baskın sırasında taburun üstünde <b>“İnsansız Hava Aracı”</b>nın uçtuğunu ama o dönemde Türk Silahlı Kuvvetleri’nin envanterinde böyle bir araç bulunmadığını söyleyen Dirik, bu baskına <b>“yabancı ülkelerin”</b> de karıştığını ima ediyor.</p>
<p>Dağlıca Baskını’nda 12 asker öldü, sekiz asker kaçırıldı.</p>
<p>Baskının bütün günahını o kaçırılan sekiz askerin üstüne yıkmaya çalıştılar önce. </p>
<p><i><br/>Taraf</i> gazetesi, o aşamada Dağlıca Baskını’nı gündemine aldı.</p>
<p>Önce sorular sorduk.</p>
<p>Sonra olayla ilgili belgeleri yayımladık.</p>
<p>İstihbarat raporları baskını önceden haber vermişti.</p>
<p>PKK’nın baskın yapmak için geleceği yöndeki bütün mevziler boşaltılmıştı.</p>
<p>Askerlere bozuk silahlar dağıtılmıştı.</p>
<p>Karakolun bütün ışıkları yakılıp <b>“hedef”</b> aydınlatılmıştı.</p>
<p>Dirik’in <i>Zaman</i>’a yaptığı açıklamaya göre PKK, karakolun civarına <b>“hiç engellenmeden”</b> 18 ağır uçaksavar silahı yerleştirmişti.</p>
<p>Büyük bir şike vardı bu baskında.</p>
<p>Şimdi Dirik itiraflara başlayarak, suçun kendisinde olmadığını, komutanların kendisini ters yöne sevk ettiğini söylüyor.
                                    	<br/><br/>
<a class="lnk2" href="/web/20111228111051/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-daglica-ve-topal.htm), [web.archive.org (arşiv bağlantısı)](http://web.archive.org/web/20111228111051/http://www.taraf.com.tr/ahmet-altan/makale-daglica-ve-topal.htm)
