# Nazi filmi gibi

*Ahmet Altan 17.09.2011*

<div class="yazi"><p>Aslında dün iki ayrı filmi hatırlatan iki dehşet verici olay yaşadık. İlki, Bernhard Schlink’in muhteşem kitabından yapılan <b><i>Okuyucu</i></b> isimli filmdeki bir mahkeme sahnesinde sorgulanan olayın aynısıydı.</p>
<p>Yargıç, içinde Yahudilerin bulunduğu kilise yanarken kapıları niye açmadığını soruyordu Nazi gardiyana.</p>
<p>Gardiyan, kapıları açması halinde tutukluların kaçacağını söylüyordu.</p>
<p>Görevi onları kaçırmamaktı, o nedenle yanmaları kendisine daha makul görünmüştü.</p>
<p>Ve, kapıları açmamıştı.</p>
<p>Dün, Van’dan İstanbul’a getirilen beş mahkûmun içinde bulunduğu bir cezaevi arabası yolda tutuştu ve arabanın içindeki beş mahkûm diri diri yandı.</p>
<p>Mahkûmlara eşlik eden on jandarmanın ateşler arabayı sardıktan sonra mahkûmları kurtarmak için uğraştıkları söyleniyor.</p>
<p>Neden alevler bütün arabayı sarana kadar beklemişler?</p>
<p>Neden daha önce mahkûmları arabadan çıkarmamışlar?</p>
<p>Tabii, uzun yola çıkarken mutlaka <b>“bakımı yapılmış”</b> olması gereken araba durduk yerde nasıl tutuştu sorusu da var ama ben asıl yangın başladıktan sonra mahkûmların dışarı çıkarılmamasıyla ilgiliyim.</p>
<p>Diri diri yanan beş kişiyle...</p>
<p>Çığlık çığlığa kıvranarak, kavrularak ölen beş kişiyle...</p>
<p>Jandarmalar neden yangın başlar başlamaz mahkûmların kilitli kapısını açmadılar?</p>
<p>Benim bildiğim, mahkûm arabaları iki bölümlüdür, demir parmaklıklarla ayrılan birinci bölümde mahkûmlar oturur, kapının yanında oturan en azından iki jandarma da onları denetler.</p>
<p>Belli ki jandarmalar arabadan atlamışlar ama demir parmaklıkların kilidini açmamışlar.
                                    	<br/><br/>
<a class="lnk2" href="/web/20111214003331/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-nazi-filmi-gibi.htm), [web.archive.org (arşiv bağlantısı)](http://web.archive.org/web/20111214003331/http://www.taraf.com.tr:80/ahmet-altan/makale-nazi-filmi-gibi.htm)
