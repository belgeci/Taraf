# Böl ve yönet

*Ahmet Altan 13.01.2011*

<div class="yazi"><p>Bu yönetim tarzını İngilizlerin bulduğu söylenir.</p>
<p>Tam olarak kimin bulduğunu bilmiyorum ama çok sık uygulandığını ve büyük halk yığınlarının bu tuzağa çok rahat düştüğünü biliyorum.</p>
<p>Asırlardır uygulanan bu taktiğin amacı belli.</p>
<p>Kitlelerin dikkatini <b>“yöneticilerin”</b> üzerinden çekmek, yöneticilerin bütün insanlara aynı biçimde zulmettiğini gözlerden saklamak, o yönetimi ancak bütün <b>“ezilenlerin”</b> biraraya gelmesinin değiştireceğinin anlaşılmasını önlemek ve çıkarları ortak olan insanların birbirlerini <b>“düşman”</b> olarak görmelerini sağlamak.</p>
<p>İnsanlar akıllarını birbirlerine taktıklarında, birbirlerini düşman gördüklerinde, birbirlerine kuşkuyla baktıklarında, sayıları yönetilen insanlardan çok daha az olan <b>“efendiler”</b> hükümranlıklarını rahatça sürdürürler.</p>
<p>Cumhuriyet de bu yöntemi kullandı.</p>
<p>Birbirlerine hiç güvenmeyen, birbirlerinden handiyse nefret eden şu insanlara baksanıza.</p>
<p>Türkler, Kürtler, Sünniler, Aleviler.</p>
<p>Bütün bu insanların asıl sorunu bu ülkenin yönetim biçimi ve yöneticileri.</p>
<p>Ama onlar yönetimi değiştirip, herkesin özgürlüğü ortaklaşa ve eşit kullanacağı bir düzen kurmak yerine birbirlerinden nefret etmekle meşguller.</p>
<p>Devlet, her gruba, <b>“diğerinin kendisine düşman olduğunu ve kötülük etmek istediğini”</b> öğretmiş.</p>
<p>Sadece bu öğretiyle yetinmemiş, ajanlarını kullanarak insanları kışkırtmış, büyük kıyımlar yaşanmasına yol açmış.</p>
<p>Nefretin, intikam isteğinin, kuşkunun kökleşmesini sağlamış.</p>
<p>Bu yöntem, <b>“yönetmeyi”</b> kolaylaştırıyor ama toplumun içinde her an patlamaya hazır bir belayı da besleyip duruyor.
                                    	<br/><br/>
<a class="lnk2" href="/web/20111123063547/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123063547/http://taraf.com.tr/ahmet-altan/makale-bol-ve-yonet.htm)
