# Gelin bakalım okuyucular...

*Ahmet Altan 14.10.2012*

<div class="yazi"><p>Bizim yazıişlerini ikna edebilirsem okuyucular arasında bir yarışma açmak istiyorum.<br/><br/><b>“En yumuşak eleştiri”</b> yarışması.</p>
<p>Beş yıldan bu yana o kadar çok kavgadan geçtik ki okuyucularımızla aramızda, uzun zaman aynı mevzide yan yana yatan askerlerin arasındakine benzer bir bağ oluştu, kızdıklarında bile söylenmeleri biraz aile içi elektriklenmelere benziyor, <b>“Ahmet Abi sen de...”</b></p>
<p>Genellikle söyledikleri, <b>“tamam, haklısın da çok sert yazıyorsun”</b>, doğrusu ben sert yazdığım kanaatinde değilim, medya öylesine yumuşayıp <b>“kulak memesi”</b> kıvamına geldi ki her eleştiri <b>“sert”</b> görünür olmaya başladı.</p>
<p>Ben kalemimi epeyce tuttuğumu, sert yazmamaya çalıştığımı düşünüyorum ama madem bizim <b>“aile”</b> sert diyor, yumuşak eleştiriyi bana göstersinler.</p>
<p>Ben konu başlıklarını vereyim, onlar bunu <b>“yumuşak başlı”</b> bir üslupla eleştirsinler.</p>
<p>İki polisle başlayalım isterseniz.</p>
<p>Son zamanlarda iki polis şefi gündemde geniş yer kapladı.</p>
<p>Birincisi, işkenceciliği mahkeme kararıyla tescillenen ve buna rağmen terfi ettirilen polis.</p>
<p>Başbakan, bu polis şefi için <b>“Ben polisimi yedirtmem”</b> dedi ve sahip çıktı.</p>
<p>İkincisi Diyarbakır Emniyet Müdürü.</p>
<p>O da, <b>“Dağdaki teröristin ölümüne ağlamayan insan değildir”</b> dedi.</p>
<p>PKK’yı ya da PKK’nın şiddetini, politikalarını övmedi, sadece PKK’lı o genç çocukların da <b>“insan”</b> olduğunu hatırlattı, çocukları dağa gitmiş, evlat acısı çekmiş bölge insanıyla <b>“insanca değerler”</b> üstünden bir <b>“gönül bağı”</b> kurmak istedi.</p>
<p>Başbakan da o Emniyet müdürü hakkında inceletme başlattı.</p>
<p>AKP, MHP, CHP, o polis şefine yüklenmekte müthiş bir işbirliği ve ortaklık kurdular.</p>
<p>İşkenceci polisin korunmasını, bu ülkede hangi inanç, fikir, ideoloji için olursa olsun ölen çocukların <b>“insan”</b> olduğunu hatırlatan polis müdürünün de <b>“muhalefetle el ele”</b> harcanmasını <b>“yumuşak biçimde”</b> eleştirin hadi.
                                    	<br/><br/>
<a class="lnk2" href="/web/20130525031044/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-gelin-bakalim-okuyucular.htm), [web.archive.org (arşiv bağlantısı)](http://web.archive.org/web/20130525031044/http://www.taraf.com.tr/ahmet-altan/makale-gelin-bakalim-okuyucular.htm)
