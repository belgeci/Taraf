# Savaş rüzgârları

*Ahmet Altan 11.04.2012*

<div class="yazi"><p>Suriye’yle savaş geldi kapıya dayandı.</p>
<p>Biz kendi özgür irademizle mi savaşa doğru yürüyoruz yoksa olaylar mı bizi savaşa doğru sürüklüyor, bunu tam kestiremiyorum doğrusu.</p>
<p>Ama Kofi Annan’ın <b>“iki günlük”</b> mühlet vermesi, Başbakan Erdoğan’ın <b>“oraya geliriz”</b> demesi, Suriye’den atılan kurşunların bizim sınırın içindeki insanlara değmesi, savaş ihtimalini saat be saat güçlendiriyor.</p>
<p>Beşşar Esed eğer pozisyonunu değiştirmez ve ölümleri durdurmazsa galiba savaş patlayacak.</p>
<p>Bugün bütün dünya <b>“tek bir ekonomik sisteme”</b> sahip.</p>
<p>Komünist Çin’den kapitalist Amerika’ya kadar bütün ülkeler aynı ekonomik sistemin içerisinde, aynı sistemin kurallarına göre hareket ediyor.</p>
<p>Bütün dünya <b>“tek bir pazar”</b> halinde.</p>
<p>Herkes malını orada satıyor, herkes malını oradan alıyor.</p>
<p>Ekonomi böyle bütünleştiğinde, <b>“idari yapıların”</b> da bütünleşmesi kaçınılmazdır.</p>
<p>Hiç kimse bu sistemi tek başına bozacak bir yöntem izleyemez.</p>
<p>İzlemeye kalktığında mutlaka bir belayla karşılaşır.</p>
<p>Diktatörlerin teker teker devrilmesi, onların <b>“eski zamanlarda”</b> kalmasından kaynaklanıyor, bütünleşen dünyada kendilerine yer olmadığını kavrayamıyorlar.</p>
<p>Onların körlüğünü de insanlar canlarıyla ödüyorlar.</p>
<p>Suriye, değişimiyle bütün bölgeyi etkileyebilecek bir ülke.</p>
<p>En büyük korku da Suriye’den başlayan bir <b>“mezhep savaşının”</b> bütün Ortadoğu’ya yayılması.</p>
<p>Bir <b>“Sünni-Şii”</b> çatışmasının patlak vermesi.</p>
<p>Peki, bu önlenebilir mi?</p>
<p>Ortadoğu, <b>“yapay”</b> bir idari yapıya sahip.</p>
<p>Bir tür <b>“dondurucuda tutulmuş”</b> paket gibi.</p>
<p>Özellikle Soğuk Savaş döneminde, iki ayrı kamp kendi çıkarları doğrultusunda oranın bu yapay şekillenmesini destekledi.
                                    	<br/><br/>
<a class="lnk2" href="/web/20130525040629/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-savas-ruzgarlari.htm), [web.archive.org (arşiv bağlantısı)](http://web.archive.org/web/20130525040629/http://www.taraf.com.tr/ahmet-altan/makale-savas-ruzgarlari.htm)
