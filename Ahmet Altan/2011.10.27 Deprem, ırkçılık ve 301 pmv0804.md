# Deprem, ırkçılık ve 301

*Ahmet Altan 27.10.2011*

<div class="yazi"><p>Olumlu gelişmeler de var elbet.</p>
<p>Bir televizyon spikerinin insan vicdanına aykırı ırkçılığı, çalıştığı <i>atv</i> kanalının yöneticilerinden başka herkesi dehşete düşürüp, normal koşullarda asla biraraya gelemeyecek olan siyasileri bile bir <b>“insanlık” </b>çizgisinde buluşturdu.</p>
<p>Önce MHP Genel Başkanı Devlet Bahçeli bu <b>“ırkçılığı”</b> çok sert bir biçimde kınayarak <b>“soysuzluk”</b> olarak niteledi.</p>
<p>Ardından BDP Eşbaşkanı Selahattin Demirtaş bu kışkırtıcı sözleri yerden yere vurdu.</p>
<p>Diyarbakır Belediye Başkanı Osman Baydemir, Bahçeli’nin <b>“ırkçılık”</b> karşısındaki sözlerinin <b>“çok değerli”</b> olduğunu belirtti.</p>
<p>En son da Başbakan Erdoğan, bu ırkçılığı lanetledi.</p>
<p>Siyasetçilerimizin televizyon yöneticilerinden daha duyarlı, daha düzeyli ve daha vicdanlı olduğunu gördük.</p>
<p>Böyle güçlü bir siyasi ve toplumsal tepki karşısında televizyon yöneticilerinin de kendilerine bir çekidüzen vereceğini, böylesine kötücül bir ırkçılığı <b>“doğal”</b> karşılayamayacaklarını, aralarındaki düzeysiz kışkırtıcılığı ayıklamayı becereceklerini umuyoruz.</p>
<p>Onlar da 1939 Nazi Almanya’sı ile 2011 Türkiye’si arasında bir fark olduğunu herhalde anlayacaklar.</p>
<p>Ya da bu toplum onlara bu gerçeği er ya da geç anlatacak.</p>
<p>Siyasetçilerin ırkçılık karşısındaki bu insanca refleksi, yaşanan acı karşısında birkaç ırkçı dışında gösterilen büyük dayanışma, bu toplumdan bu kadar da çabuk ümidini kesmemek gerektiğini ortaya koyuyor bence.</p>
<p>Uluslararası düzeyde de çok dostça gelişmeler var.</p>
<p>Hükümetin dış yardımları reddeden gereksiz ve anlamsız kibrinden vazgeçmesinden sonra dünyanın her yanından yardım yağıyor.
                                    	<br/><br/>
<a class="lnk2" href="/web/20120103020717/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-deprem-irkcilik-ve-301.htm), [web.archive.org (arşiv bağlantısı)](http://web.archive.org/web/20120103020717/http://www.taraf.com.tr:80/ahmet-altan/makale-deprem-irkcilik-ve-301.htm)
