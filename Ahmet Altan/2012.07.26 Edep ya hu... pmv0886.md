# Edep ya hu...

*Ahmet Altan 26.07.2012*

<div class="yazi"><p>Siyaset, ahlaktan vazgeçmek değil elbette, vicdanı unutmak, edepten, hayâdan elini çekmek değil.</p>
<p>Bütün çirkinliklerine, kurnazlıklarına, ayak oyunlarına rağmen siyasetin de çiğneyemeyeceği sınırları, atlayıp geçemeyeceği çizgileri var.</p>
<p>O sınırları geçtiğinde siyasetçi de, ülkesi de kıyametin içine düşer çünkü.</p>
<p>Ankara Temsilcimiz Lale Kemal, Başbakan’ın iftar yemeğinde İçişleri Bakanı’na, İstanbul’da terörden sorumlu makama gelen polis şefiyle ilgili bir <b>“tasarrufta”</b> bulunup bulunmayacağını, bu iddialara cevap verip vermeyeceğini sormuş.</p>
<p>İçişleri Bakanı’nın cevabı aynen şu:</p>
<p><b><br/>“Haberi incelemedim.”</b></p>
<p>Bir Ramazan günü iftarını açan <b>“dindar ve muhafazakâr”</b> İçişleri Bakanı’nın <b>“incelemediği”</b> haber ne peki?</p>
<p>Bu bakanın terfi ettirdiği polisin <b>“Türkiye Cumhuriyeti devleti yargısı”</b> tarafından <b>“işkenceden”</b> mahkûm ettirilmiş olması.</p>
<p>İşkence yaptığına dair mahkeme kararı var.</p>
<p>Sadece bu da değil.</p>
<p>Gözaltındaki sanıkların <b>“ırzına geçtiği”</b> iddia edilmiş, mahkeme <b>“takipsizlik”</b> kararı vermiş ve Avrupa İnsan Hakları Mahkemesi, <b>“siz bu davayı iyi incelememişsiniz”</b> diyerek Türkiye’yi <b>“kadınların poliste ırzına geçilmesi”</b> konusunu yeterince sorgulamadığı için mahkûm etmiş.</p>
<p>Irza geçme iddialarını ciddi bulmuş.</p>
<p>Irzına geçilen genç kadın başına gelenleri bir kitap yazıp anlatmış.</p>
<p>Bütün bunlar ne zaman olmuş?</p>
<p>Askerî vesayetin en azgın zamanlarında olmuş.</p>
<p>Askerî vesayet döneminde <b>“işkenceden”</b> mahkûm olan, <b>“ırza geçme”</b> suçunu işlediği iddiası İnsan Hakları Mahkemesi tarafından ciddiye alınan polis şefi <b>“dindar ve muhafazakâr”</b> bir partinin iktidarında terfi ettiriliyor.
                                    	<br/><br/>
<a class="lnk2" href="/web/20130525033136/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-edep-ya-hu.htm), [web.archive.org (arşiv bağlantısı)](http://web.archive.org/web/20130525033136/http://www.taraf.com.tr/ahmet-altan/makale-edep-ya-hu.htm)
