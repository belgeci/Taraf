# Güzelleşmek

*Ahmet Altan 18.02.2012*

<div class="yazi"><p>Zeliş’in güzellik salonuna gidilmesine hiç karşı değilim.</p>
<p>Tam aksine, bir fırsat verilse ben de giderim, anladığım kadarıyla eğlenceli bir yer.</p>
<p>Gidenlere de gıpta ettim, onu da söyleyeyim.</p>
<p>Ama doğrusu ben Zeliş’in salonuna iftardan sonra gidemem çünkü ben oruç tutmuyorum.</p>
<p>Eğer oruç tutsaydım, oraya iftardan önce de sonra da gitmezdim.</p>
<p>Belki ben yanılıyorum ama oraları benim gibi günahkârlar içindir diye biliyorum, oruç tutan dindarların pek uğrayacağı yerler değil.</p>
<p>Ayrıca, oruç tutmasam da kimseyi o salonlara <b>“ihalede işimize yarar”</b> diye götürmezdim, ihalede yolsuzluk da yapmazdım.</p>
<p>Zeliş’e gitmek benim <b>“değerlerime”</b> aykırı değil ama ihalede yolsuzluk yapmak benim değerlerime aykırı çünkü.</p>
<p>Oruç tutacak kadar dindar birinin iftardan sonra Zeliş’e gitmesi, ayrıca ihale işlerinde işine yarayacak diye birilerini de oraya götürmesi doğrusu ya bana biraz üzücü gözüktü.</p>
<p>Çünkü kendi <b>“değerlerine”</b> aykırı davranmışlar.</p>
<p>Ben insanların <b>“değerlerini”</b> yargılamaktan yana değilim, herkes kendince bir <b>“değerler”</b> sistemi kurar hayatında, o değerlerin ne olacağına da kendisi karar verir ama bir insanın kendi değerlerine aykırı davranması, kendine ihanet anlamına gelir.</p>
<p>Bir insanın hayatında olabilecek en acıklı şey de budur bence, kendi değerlerine ihanet etmektir.</p>
<p>Peki, <b>“dindar nesiller yetiştirmek”</b> isteyecek kadar dinine bağlı bir başbakanın iktidarında, o iktidarın atadığı, büyük bir ihtimalle de dindar insanlardan oluşan bir <b>“denetim”</b> kurumuna <b>“güzellik salonları”</b>, rüşvetler, yolsuzluklar nasıl sızdı?</p>
<p>Bu, sadece o insanların <b>“ahlaksızlıklarıyla”</b> açıklanamaz.
                                    	<br/><br/>
<a class="lnk2" href="/web/20130525045818/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-guzellesmek.htm), [web.archive.org (arşiv bağlantısı)](http://web.archive.org/web/20130525045818/http://www.taraf.com.tr/ahmet-altan/makale-guzellesmek.htm)
