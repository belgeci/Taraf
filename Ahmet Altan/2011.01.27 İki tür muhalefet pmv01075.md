# İki tür muhalefet

*Ahmet Altan 27.01.2011*

<div class="yazi"><p>Benim görebildiğim kadarıyla bizim ülkemizde iki tür muhalefet var.</p>
<p>Birincisi, AKP’ye ve temsil ettiği muhafazakâr kesime karşı bir tür öfke ve hınçla dolu olan, AKP ne yaparsa yapsın <b>“yanlış yaptığını”</b> söyleyen, <b>“tek”</b> doğru hayat tarzının <b>“kendi”</b> hayat tarzları olduğuna inanarak muhafazakârların hayat tarzlarına müdahale eden, onları aşağılayan, giyim kuşamlarına karışan ve onları savunan AKP’yi <b>“daha baştan”</b> şeriatçı olarak ilan edip, bu partinin asla demokrat olamayacağını, <b>“iyi bir şey”</b> yapamayacağını iddia eden bir muhalefet.</p>
<p>AKP’nin çıkardığı uyum yasalarını, sonunu getiremese de başlatacak cesareti gösterdiği Kürt açılımını, sağlık politikalarındaki devrimlerini, ulaşımda aldıkları mesafeyi, ekonomideki büyümeyi, Ergenekon soruşturmasındaki kararlılıklarını, 27 Nisan muhtırasındaki dik duruşlarını <b>“yok sayan”</b> bu muhalefetin söyledikleri hakkaniyete de gerçeklere de uymadığı için toplumda büyük bir yankı da yaratmıyor zaten.</p>
<p>Bir de ikinci tür bir muhalefet var.</p>
<p>Ordunun siyasetten çıktığı, Kürtlerin, muhafazakârların, Alevilerin, solcuların kısacası bütün vatandaşların eşit haklara sahip olduğu, kimsenin hayat tarzına müdahale edilmediği, kimsenin aşağılanmadığı, yargının <b>“devleti”</b> değil adaleti savunduğu, demokrasinin bütün kurallarıyla uygulandığı bir Türkiye isteyen bir muhalefet.</p>
<p>Bu tür muhalefet için <b>“partiler”</b> önemli değil, hangi parti böyle bir Türkiye’nin yaratılması yolunda bir adım atarsa onu destekleyip, hangi parti bundan uzaklaşılması için çabalarsa onu eleştiren bir muhalefet.<br/><br/><i>Taraf</i> gazetesinin ikinci tür muhalefeti temsil ettiğini düşünüyorum.</p>
<p>Biz AKP’nin, bu ülke için yararlı olduğuna inandığımız her adımını sonuna kadar destekledik, bundan sonra da destekleriz.
                                    	<br/><br/>
<a class="lnk2" href="/web/20130525040446/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-iki-tur-muhalefet.htm), [web.archive.org (arşiv bağlantısı)](http://web.archive.org/web/20130525040446/http://www.taraf.com.tr/ahmet-altan/makale-iki-tur-muhalefet.htm)
