# Kâğıttan kaplan

*Ahmet Altan 10.02.2011*

<div class="yazi"><p>Süheyl Batum’un Anayasa referandumu sırasında bir <b>“anayasa profesörü”</b> olarak yaptığı konuşmaları hatırlıyorum.<br/><br/><b>“Demokrasi”</b> için referandumda <b>“hayır”</b> demek gerektiğini anlatıyordu.</p>
<p>12 Eylül Anayasası’nın değişmesine <b>“demokrasi”</b> adına karşı çıkıyordu.</p>
<p>CHP, Batum’un <b>“darbe Anayasası’nı”</b> savunmasını çok önemli bulmuş olmalı ki onu Genel Başkan Yardımcılığı’na getirdi.</p>
<p>Her gün konuşan biri gerçek fikirlerini çok uzun zaman saklayamaz.</p>
<p>Batum da sonunda baklayı ağzından çıkardı.</p>
<p>Ordunun “kâğıttan kaplan” olduğunu söyledi.</p>
<p>Bizim ordu yeni bir savaşa girip de kaybetmiş değil, Batum’u böylesine öfkelendiren bir <b>“yenilgiyi”</b> nerede yaşadı?</p>
<p>Askerî vesayet alanında geriledi ordu.</p>
<p>Siyaset üstündeki baskı sahası daraltıldı.</p>
<p>İçindeki darbe hazırlıkları ortaya çıktı.</p>
<p>Ordunun <b>“gücü”</b> siyasette kırıldı.</p>
<p>Batum buna kızıyor.<br/><br/><b>“Amerika ordunun içini boşaltmış”</b> diyor.</p>
<p>Batum’a göre, Amerika ordunun içini boşaltmasaydı <b>“gerçek bir kaplan”</b> olarak ordu siyasete müdahaleyi sürdürecek, darbeler hazırlayacak, muhtıralar verecek, Cumhurbaşkanlığı seçimlerine karışmaya kalkacak, halkın iradesini yok sayacaktı.</p>
<p>Ordunun siyasete müdahale edememesine üzülen bir siyasetçi.</p>
<p>Daha da beteri ordunun siyasete müdahale etmesini savunan bir <b>“anayasa”</b> profesörü.</p>
<p>Böyle bir profesörün öğrencilerine <b>“anayasa”</b> adına neler öğrettiğini çok merak ediyor insan.
                                    	<br/><br/>
<a class="lnk2" href="/web/20130525035046/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-kagittan-kaplan.htm), [web.archive.org (arşiv bağlantısı)](http://web.archive.org/web/20130525035046/http://www.taraf.com.tr/ahmet-altan/makale-kagittan-kaplan.htm)
