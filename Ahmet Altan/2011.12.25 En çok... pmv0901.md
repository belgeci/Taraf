# En çok...

*Ahmet Altan 25.12.2011*

<div class="yazi"><p>Ben en çok, kalabalıkların bakmadığı gölgeliklerde yaşayan insanların çektiği zulümden yaralanırım, en çok buna öfke duyarım.</p>
<p>Büyük, görünür acıların mutlaka bir sahibi, bir hesap soranı çıkar.</p>
<p>Ama o gölgeliklerde yaşayan sahipsizler seslerini duyurmakta, uğradıkları haksızlıkları anlatmakta çok zorlanırlar, yalnız kalırlar.</p>
<p>En çok da onlar gadre uğrar zaten.</p>
<p>Askerî hapishanede, gardiyanların gözetiminde diğer mahkûmlar tarafından dövülüp, parası gasp edilen <b>“vicdani retçi”</b> sesini o hapishanenin dışına kolay kolay duyuramaz.</p>
<p>Buna güvendikleri için ona o kadar rahatlıkla zulmederler, o kadar rahat döver, hırpalar, parasına el koyarlar.</p>
<p>Biz, bir gazete çıkartıyoruz.</p>
<p>Herhalde bir gazetenin <b>“görevleri”</b> çok çeşitli biçimlerde tarif edilebilir.</p>
<p>Ama ben, bizim gazetenin en çok bu <b>“karanlıklarda unutulmuşların”</b> duyuramadığı ses olmasını isterim.</p>
<p>Güçsüzlerin uğradıkları haksızlığı yüksek sesle bağırabilsin isterim.</p>
<p>Bir gazete onların acılarına sahip çıktığında, zalimleri şaşırtan bir güce ulaşır karanlıklarda gadre uğrayanlar.</p>
<p>Bir gazete çıkarmak, en çok da bu insanlara yardım edebilme imkânını verdiği için iyidir.</p>
<p>Aslında insanların <b>“karanlıkta yaşayanlardan”</b> çok ışıklarla yaşayanlara ilgi duyduğunu bilirim ama ben o karanlıkların hikâyesini yazmayı severim.</p>
<p>Bugün manşette bir haber okuyacaksınız.
                                    	<br/><br/>
<a class="lnk2" href="/web/20120414140334/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-en-cok.htm), [web.archive.org (arşiv bağlantısı)](http://web.archive.org/web/20120414140334/http://www.taraf.com.tr:80/ahmet-altan/makale-en-cok.htm)
