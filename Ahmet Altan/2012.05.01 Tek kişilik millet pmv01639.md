# Tek kişilik millet

*Ahmet Altan 01.05.2012*

<div class="yazi"><p>Siyasetçinin oyu arttıkça gerçek değeri ortaya çıkıyor. </p>
<p>Başbakan Erdoğan’ın arkasında yüzde ellilik bir destek var, iki kişiden biri ona oy vermiş.</p>
<p>Sorunları çözmek için önünde hiçbir engel yok.</p>
<p>Ama tek bir sorunu bile çözemiyor.</p>
<p>Çapı yetmiyor çünkü.</p>
<p>12 Eylül Anayasası’nı hâlâ değiştiremedi, bu gidişle de değiştiremeyecek.</p>
<p>Kürt meselesini çözemedi, gitti <b>“silahın”</b> gölgesine yattı, Kıbrıs meselesini çözemedi, gitti askerlerin politikasını benimsedi, Alevi sorununu çözemedi, Ermeni sorununu çözemedi, Avrupa Birliği sorununu çözemedi.</p>
<p>Üstelik bu sorunların hepsinin çözülmesi gerektiğini ve nasıl çözüleceğini biliyor.</p>
<p>Daha önce kendisi anlatıyordu nasıl çözüleceğini.</p>
<p>O zamanlar önünde asker vardı, onların arkasına saklanıyordu, <b>“asker yüzünden çözemiyorum”</b> demeye getiriyordu, askerî vesayet bitti ve kendi cesaretsizliğinden, küçük hesaplarından dolayı çözemediği ortaya çıktı.</p>
<p>Son zamanlarda dört elle sarıldığı ucuz popülizmden de bundan sonra çözmeye hiç niyeti olmadığı, meseleleri <b>“sahte kavgalarla”</b> kamufle etmeye uğraşacağı anlaşılıyor.</p>
<p>Sadece şu son zamanlarda yaşadıklarımıza bakın.</p>
<p>Uludere katliamının sorumluları hâlâ bulunamadı.</p>
<p>İlk işi, katliamı gerçekleştiren ordunun Genelkurmay Başkanı’na teşekkür etmek olan bir Başbakan’ın o sorumluları ortaya çıkarmaya hiç de istekli olmadığı görülüyor zaten.</p>
<p>Şike meselesinin göbeğine daldı, eline yüzüne bulaştırdı.</p>
<p>Şike sahtekârlık demek, <b>“ahlak”</b> adına sanata müdahale etmeye kalkan adamın ahlak anlayışı <b>“bu sahtekârlıktan”</b> hiç gocunmuyor, nasıl bir ahlaksa artık.</p>
<p>Dış politika komedi dizisine döndü, komşularla sıfır sorun, Ortadoğu’da anlaşmazlıklarda biz arabuluculuk yapacağız derken, sorunumuz olmayan ülke kalmadı neredeyse, barışmak için bizim arabuluculara ihtiyacımız var.
                                    	<br/><br/>
<a class="lnk2" href="/web/20130525034029/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-tek-kisilik-millet.htm), [web.archive.org (arşiv bağlantısı)](http://web.archive.org/web/20130525034029/http://www.taraf.com.tr/ahmet-altan/makale-tek-kisilik-millet.htm)
