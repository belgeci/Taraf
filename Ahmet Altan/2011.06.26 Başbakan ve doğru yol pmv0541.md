# Başbakan ve doğru yol

*Ahmet Altan 26.06.2011*

<div class="yazi"><p>Başbakan Erdoğan, bir keresinde <b>“Bizim entelektüellerle ortak değer yargılarımız yok, olamaz da”</b> demişti kendisinin entelektüellerden ne kadar farklı olduğunu anlatmak için.</p>
<p>Doğru söylüyordu.</p>
<p>Entelektüellerde rastlanan haksızlık karşısındaki o içgüdüsel tepki, hemen karşı çıkma refleksi yok Erdoğan’da.</p>
<p>O bir siyasetçi.</p>
<p>Bir haksızlık gördüğünde durup bakıyor önce.</p>
<p>O haksızlığa karşı çıkmanın kendisi açısından yararlarını ve zararlarını hesap ediyor, eğer haksızlık karşısında susmanın maliyeti, tepki göstermenin maliyetinden daha fazlaysa, o zaman karşı çıkıyor.</p>
<p>Ama bazen karar vermesi uzun zaman alıyor.</p>
<p>Bazen de maliyet hesabını tam tutturamıyor.</p>
<p>Onun için, Erdoğan’la ilgili, akla ve vicdana dayanan hakkaniyetli eleştiriler bu ülkede hayati önem taşıyor.</p>
<p>Sadece Başbakan’a <b>“adaleti ve vicdanı”</b> hatırlatmak için değil, kendisinin iktidarının ancak <b>“haksızlığa karşı çıktığı”</b> sürece ayakta kalacağını hatırlatmak için.</p>
<p>Çünkü Erdoğan ve partisi, Cumhuriyet boyunca haksızlıklara uğrayan yığınların temsilcisi olarak iktidarda bugün.</p>
<p>Haksızlık karşısında her sustuğunda, tabanının vicdanında bir çatlak yaratır.</p>
<p>O çatlaklar arttıkça iktidarının temeli de zayıflar.</p>
<p>Bunu bıkmadan usanmadan anlatmak zorunda insanlar iktidardaki siyasi güce.</p>
<p>Son Hatip Dicle olayında da Erdoğan önce durdu.</p>
<p>AKP’den iki farklı ses çıktı.</p>
<p>Bülent Arınç ve Mehmet Ali Şahin <b>“vicdanın”</b> sesi olarak konuştular, partinin resmî sözcülüğünü üstlenen Bekir Bozdağ ise kuru bir <b>“yasalar haklıdır”</b> açıklamasıyla haksızlığa ses çıkarmayacaklarının işaretini verdi.
                                    	<br/><br/>
<a class="lnk2" href="/web/20111214091503/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-basbakan-ve-dogru-yol.htm), [web.archive.org (arşiv bağlantısı)](http://web.archive.org/web/20111214091503/http://www.taraf.com.tr:80/ahmet-altan/makale-basbakan-ve-dogru-yol.htm)
