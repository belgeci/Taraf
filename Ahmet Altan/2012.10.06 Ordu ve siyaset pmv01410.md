# Ordu ve siyaset

*Ahmet Altan 06.10.2012*

<div class="yazi">Askerî vesayetin bitişi ne zaman başladı sizce?<br/><br/>Bence, iktidarlarının <strong>“bin yıl süreceğini”</strong> sandıkları bir körlüğe kapıldıkları 28 Şubat’ta başladı.<br/><br/>Rakipsiz bir iktidara, sonsuz bir güce sahip olduklarına inandıklarında düşüşleri de başlamış oldu.<br/><br/>Her istediklerini yapabiliyorlardı.<br/><br/>Herkes karşılarında eğiliyordu.<br/><br/>Bütün medyayı denetimlerine almışlardı.<br/><br/>Devletin kasasıyla birlikte bütün imkânları emirlerindeydi.<br/><br/>Ne söylerlerse hemen oluyordu.<br/><br/>İstedikleri insana iftira atabiliyorlar, andıçlayabiliyorlar, hedef gösterebiliyorlardı.<br/><br/>Bu mutlak iktidar gözlerini kör etti.<br/><br/>Çıldırttı onları.<br/><br/>Dün bizim gazetenin manşetine taşıdığı Mehmet Ali Birand’ın ifadesinde söylediği gibi kendilerini <strong>“tanrı”</strong> sanmaya başladılar.<br/><br/>Genelkurmay Başkanı’na bir gazetecinin <strong>“faks çekmesi”</strong> bile büyük bir başkaldırı, büyük bir günah gibi geliyordu onlara.<br/><br/>Bu dehşet verici körlük içinde karşılarında nasıl bir öfke, nasıl bir tepki, nasıl bir acı biriktirdiklerini hiç fark edemediler.<br/><br/>Fark ettiklerinde de aldırmadılar, ezebileceklerine inandılar.<br/><br/>Ve, askerî vesayetin bitişine giden yolu kendi elleriyle açtılar.<br/><br/>Birisi onlara o günlerde, <strong>“askerî vesayetin bitişini kendilerinin başlattığını”</strong> söyleseydi, gülerlerdi.<br/><br/>Böyle mutlak iktidarları, yaptıkları haksızlıkların toplumda oluşturduğu acılı birikimin bitirdiğini hiçbir zaman anlayamadılar.<br/><br/>Yaşadıkları dönem <strong>“sonsuzmuş”</strong> gibi geldi onlara.<br/><br/>Genelkurmay Başkanı’na <strong>“Allah”</strong> diyebilen bu delirmişlik onların her şeyi ve herkesi küçümsemesine yol açtı.<br/><br/>Bu arada kendilerini iktidara getiren <strong>“askerî gücü”</strong> de küçümsediler.
                                    	<br/><br/>
<a class="lnk2" href="/web/20130525045623/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-ordu-ve-siyaset-2.htm), [web.archive.org (arşiv bağlantısı)](http://web.archive.org/web/20130525045623/http://www.taraf.com.tr/ahmet-altan/makale-ordu-ve-siyaset-2.htm)
