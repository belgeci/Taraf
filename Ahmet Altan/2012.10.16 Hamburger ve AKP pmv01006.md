# Hamburger ve AKP

*Ahmet Altan 16.10.2012*

<div class="yazi">Bu siyaset denen nesne UFO değildir, <strong>“bir ışığın”</strong> peşinde dolaşıp onu galaksilerde, yıldızlarda, bulutlarda aramazsınız.<br/><br/><strong>“Bir ışık gördüm, sen de gördün mü, gördüm şimdi şuradaydı ama birden kayboldu, ışığa bak, ışığı gördün mü, mavi bir ışık gördüm abi kestanecinin oradan sağa döndü, polis arabası oğlum o.”</strong><br/><br/>Siyaset, sözlerden, kararlardan, eylemlerden oluşan somut bir iştir.<br/><br/>AKP’yi savunan yazar sayısı maaşallah ibadullah.<br/><br/>Lakin AKP politikalarını, somut AKP politikalarından söz ederek savunan kimseye henüz rastlamadım.<br/><br/>Çok net, çok açık olarak soruyorum.<br/><br/>AKP politikalarını, AKP politikalarından somut biçimde söz ederek savunabilecek misiniz?<br/><br/>Yoksa biz somut AKP politikalarına hiç yer vermeyen AKP yazıları mı okuyacağız?<br/><br/>Gazetecileri işten kovduran, işkencecileri işe alan bu siyasi partinin son dönemdeki uygulamaları demokratik mi?<br/><br/>Bunları demokratik bulduğunuz için mi bu partiyi destekliyorsunuz?<br/><br/>Bir zamanlar Amerika’da çok popüler olmuş bir hamburger reklamı yayınlanmıştı.<br/><br/>İhtiyar bir kadın bir hamburgerciye giriyor, bir hamburger alıyor, içini açıyor, marullar, ketçaplar, hardallar, mayonezler, süsler, soslar ve minicik bir köfte.<br/><br/>Kadın başını kaldırıp soruyor.<br/><br/><strong>“Köfte nerede?”<br/></strong><br/>Bu reklam, çok konuşup da işin özüne değinmemenin simgesi hâline geldi daha sonra.<br/><br/>Şimdi bize AKP hamburgeri satan, ekmeğin içine bol marul dolduran kardeşlerime soruyorum.<br/><br/><strong>“Bunun köftesi nerede?”</strong><br/><br/>AKP’nin politikalarından, söylediklerinden, yaptıklarından, uygulamalarından neden hiç söz etmiyorsunuz?<br/><br/>Biz AKP’yi tartışmıyor muyuz?<br/><br/>Bugün bu partinin demokrasiden uzaklaşıp uzaklaşmadığı değil mi konumuz?<br/><br/>Eeee?<br/><br/>Mavi ışık kestanecinin yanından sağa döndü, köfte nereye gitti?<br/><br/>Ben, AKP’nin özellikle 2011 seçiminden sonra demokrasiden uzaklaştığını, Avrupa standartlarında bir demokrasi kurmaktan vazgeçtiğini, insan haklarını kenara ittiğini, <strong>“tek adam”</strong> anlayışını benimsediğini söylüyorum.
                                    	<br/><br/>
<a class="lnk2" href="/web/20130525024308/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-hamburger-ve-akp.htm), [web.archive.org (arşiv bağlantısı)](http://web.archive.org/web/20130525024308/http://www.taraf.com.tr/ahmet-altan/makale-hamburger-ve-akp.htm)
