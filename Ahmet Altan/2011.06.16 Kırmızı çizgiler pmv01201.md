# Kırmızı çizgiler

*Ahmet Altan 16.06.2011*

<div class="yazi"><p>Bazı maçlar vardır, maçı kazanırsın ama sonuç <b>“kupayı”</b> almana yetmez.</p>
<p>Ezici bir galibiyete rağmen kupasız kalırsın.</p>
<p>AKP, büyük bir seçim zaferi kazandı.</p>
<p>Ama kupayı alamadı.</p>
<p><b><br/>“Kupa”</b>, anayasayı tek başına parlamentodan geçirip referanduma götürebilme gücüne sahip olmaktı.</p>
<p>Erdoğan da zaten hedefi böyle koymuş, hatta <b>“367 milletvekili kazanabilirse referanduma bile gitmeyeceğini”</b> söylemişti.</p>
<p>Dün Tarhan Erdem’in Neşe Düzel’e söylediği gibi maçta bir <b>“taktik”</b> hata yaptı.</p>
<p>Oylarını belli bir çizgiden daha öteye götüremeyeceğini düşünüp, ihtiyacı olan milletvekillerini MHP’yi baraj altında bırakarak elde etmeyi planladı ve bütün seçim stratejisini bunun üstüne kurdu.</p>
<p>Fevkalade milliyetçi bir söylem tutturdu, hiçbir koşulda oyları değişmeyecek BDP’li Kürtlerle BDP’den nefret eden Kürtlerin arasında bir bölgede, iki tarafa da uzak duran Kürtlerin kalbini kırarak onları kendisinden uzaklaştırdı.</p>
<p>Erdem’in tezine göre, <b>“MHP’yi baraj altına itme çabasını”</b> çok vurgulayarak <b>“aman AKP tek başına anayasa yapmasın”</b> telaşına kapılan özellikle Kemalist bir kesimin de MHP’ye oy vermesine neden oldu.</p>
<p>MHP barajın üstünde kaldı, AKP Güneydoğu’da yedi milletvekilliğini BDP’ye kaptırdı.</p>
<p>Hizmette rakipsiz olan, askerî vesayeti geriletmekte, demokrasiyi geliştirmekte büyük çabalar göstermiş bir partinin, <b>“referandum”</b> öncesindeki demokratik söylemini sürdürmesi halinde yüzde elliden de fazla alabileceğine inananlardanım ben.</p>
<p>Bu iki alanda da rakipsizdi AKP ve bu iki alanda da büyük destek gördüğü referandumda ortaya çıkmıştı.
                                    	<br/><br/>
<a class="lnk2" href="/web/20111214090700/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-kirmizi-cizgiler.htm), [web.archive.org (arşiv bağlantısı)](http://web.archive.org/web/20111214090700/http://www.taraf.com.tr:80/ahmet-altan/makale-kirmizi-cizgiler.htm)
