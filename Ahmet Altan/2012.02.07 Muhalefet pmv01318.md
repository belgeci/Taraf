# Muhalefet

*Ahmet Altan 07.02.2012*

<div class="yazi"><p>CHP Lideri Kemal Kılıçdaroğlu, <i>Washington Post</i> gazetesine yazdığı bir yazıda <b>“muhalefet susturuluyor”</b> demiş. </p>
<p>Muhalefet susturulmuyor. </p>
<p>Muhalefet susuyor. </p>
<p>Üstelik de muhalefet için ilk kez bu kadar büyük bir alan açıldığı şu günlerde sessiz duruyor. </p>
<p>AKP, on yıllık iktidarı boyunca <b>“devlet muhalifi”</b> bir parti kimliğiyle hem iktidar alanını hem de muhalefet alanını dolduruyordu.</p>
<p>Şimdi AKP muhalefetten çekiliyor, devletle koyun koyuna girip bir devlet partisi kimliğine bürünerek, Kemalistlerle ortak bir iktidar kurmak hülyasına kaptırdı kendini.</p>
<p>Hrant Dink davası, Uludere katliamı, Denktaş cenazesi bütün ülkeye AKP’nin yeni tercihini ve nasıl devletleştiğini gösterdi.</p>
<p>Kılıçdaroğlu, AKP’nin devletleşmesine, Dink cinayetinde Ergenekon’a kol kanat germesine, Uludere’de katliamın hesabını vermekten ve suçluları yakalamaktan kaçınmasına, Denktaş cenazesinde Denktaşlaşmasına nasıl bir muhalefet yapmak istiyor da susturuluyor?</p>
<p>Kim, nasıl susturuyor onu?</p>
<p>Kılıçdaroğlu kendi susuyor.</p>
<p>Bugün birtakım manasız laflar söyledikten sonra <b>“çocukları formatlamayacağız”</b> diyerek <b>“dindar nesil yetiştireceğiz”</b> lafından hayırlı bir dönüş yapan Erdoğan’ın <b>“dindar nesil yetiştireceğiz”</b> sözüne, <b>“Atatürkçü nesiller yetiştirmek”</b> isteyen bir parti olarak nasıl bir muhalefet yaptı da biz duymadık.</p>
<p>Uludere’de, Kürt çocuklarını bombalarla parçalayan sorumluların peşine düştü, ordunun bunu nasıl gerçekleştirdiğini sorguladı da sesini mi kestiler?</p>
<p>Kıbrıs’ta AKP’nin Denktaşlaşmasına bir itirazı mı oldu da susturuldu?</p>
<p>Bakın, bu ülkenin yakın tarihindeki en büyük reformları yapan iki partinin, ANAP’la AKP’nin ortak özellikleri vardı.</p>
<p>Bu partiler, hem devlete muhaliftiler, hem de devlete muhalif olanların, devlet tarafından ezilenlerin sözcülüğünü yapıp onları bünyelerinde topluyorlardı.
                                    	<br/><br/>
<a class="lnk2" href="/web/20130525042900/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-muhalefet-4.htm), [web.archive.org (arşiv bağlantısı)](http://web.archive.org/web/20130525042900/http://www.taraf.com.tr/ahmet-altan/makale-muhalefet-4.htm)
