# Yeniden

*Ahmet Altan 21.10.2011*

<div class="yazi"><p>Ben PKK’nın bir daha karakol basamayacağını düşünüyordum.</p>
<p>Ordunun elindeki imkânlar gözönüne alındığında böyle bir baskın mümkün gözükmüyordu; <b>“askerî vesayetin”</b> gerilemesiyle birlikte <b>“şike”</b> dönemi de biteceği için bir daha <b>“karakol baskını”</b> yapılmasının kolay olmadığına inanıyordum. </p>
<p>Ama anlaşılan <b>“vesayet”</b> yıllarında ordunun içini kurt kemirmiş, yeniden düzelmesi tahminlerden biraz daha fazla zaman alacak.</p>
<p>250 PKK’lının günler boyu süren hazırlıklarını göremeyen, duyamayan, fark edemeyen bir ordunun işi zor.</p>
<p>Katırlarla ağır silah taşıyan PKK militanlarını <b>“köylü kadın”</b> sanmak, büyük bir istihbarat yeteneği olarak değerlendirilemez herhalde.</p>
<p>İnsansız hava araçlarının <b>“kötü havalarda”</b> uçamaması, çatışmanın ortasında askerlerin cephanesinin bitmesi, sekiz saat boyunca etkili bir yardımın yetişememesi, hâlâ sınıra sıfır karakollarda mesleği askerlik olmayan <b>“zorunlu”</b> askerlerin görevlendirilmesi ordunun kendisini toplamasının zor olacağını gösteriyor.</p>
<p>Bu ihmaller, eksiklikler ve yetersizlikler 25 askerin ölümüne neden oldu.</p>
<p>Ordu, askerî açıdan fevkalade iyi organize edilmiş bir PKK saldırısı karşısında askerlerini koruyamadığı için şimdi binlerce asker Kuzey Irak’ta kara harekâtı başlattı.</p>
<p>Bu, iki taraftan da daha fazla ölü demek.</p>
<p>Bu baskına rağmen PKK’nın silahla amacına ulaşamayacağına inanıyorum ben, Kürt halkını topyekûn bir iç savaşa ikna edemediği sürece PKK’nın bu tür çatışmalarla herhangi bir sonuç alabilmesi mümkün değil.</p>
<p>Sonunda PKK dağlarda sıkışacak ama bu savaş silahla bitmeyecek.
                                    	<br/><br/>
<a class="lnk2" href="/web/20120223011946/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-yeniden.htm), [web.archive.org (arşiv bağlantısı)](http://web.archive.org/web/20120223011946/http://www.taraf.com.tr:80/ahmet-altan/makale-yeniden.htm)
