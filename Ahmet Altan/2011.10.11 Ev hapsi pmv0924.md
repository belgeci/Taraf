# Ev hapsi

*Ahmet Altan 11.10.2011*

<div class="yazi"><p>Bu savaş bitecek, bir ay sonra, bir yıl sonra, on yıl sonra ama bitecek.</p>
<p>Savaşın sonsuza dek sürmeyeceğinde hemfikir miyiz?<br/><br/><b>“Hayır, asla bitmeyecek”</b> diyen kimsenin çıkacağını sanmıyorum.</p>
<p>O zaman bu savaş niye uzuyor?</p>
<p>Çünkü <b>“silahla”</b> bugünkünden daha iyi şartlar elde edeceğini sananlar var.</p>
<p>Temmuzda Kandil kendini bu yanılgıya kaptırdı, üç ayda bunun gerçekleşemeyeceğini hep birlikte gördük.</p>
<p>Şimdi, PKK’nın hata yaptığını, gücünü abarttığını gören bazıları PKK’yı silahla bitirme hayallerine kapıldılar.</p>
<p>PKK’nın hayalinden farklı değil bu da, denerlerse PKK gibi kısa zamanda hatalarını görürler.</p>
<p>İki taraf da silahla gelinebilecek son sınıra gelip dayandı, bundan sonra sadece insanlar ölür ama ne PKK silahla toprak alabilir, ne devlet silahla PKK’yı yok edebilir.</p>
<p>Silahın miadı doldu bu savaşta.</p>
<p>Biraz kabaca söyleyeceğim için beni bağışlayın ama <b>“ahmaklığın lüzumu yok”</b>, normal bir insan zekâsı, bir şeyin onun hayalindeki gibi olmadığını kavramak için kaç defa denemek zorundadır, kaç denemeden sonra <b>“bu benim sandığım gibi olmuyor”</b> der?</p>
<p>Her <b>“deneme”</b> ölüm demek.</p>
<p>Son <b>“denemede”</b> de kaç insan boş yere öldü.</p>
<p>Şimdi, en azından PKK yönetimi gerçekleri kavramış gözüküyor, Apo’yu dışlayarak, <b>“devrimci halk savaşı”</b> hayalleri kurarak, temelsiz analizlerin üzerine stratejiler oluşturarak bir yere varılamayacağını anladıklarını umuyorum.</p>
<p>Bunun ümit verici işaretleri var.</p>
<p>Karayılan’ın yazdığı mektup bunun çok önemli bir işaretiydi.</p>
<p>PKK’nın Kandil’deki lideri temmuzda tırmanan savaşı <b>“kendilerinin başlatmadığını, hükümetin kendilerini buna zorlandığını”</b> söylüyordu.
                                    	<br/><br/>
<a class="lnk2" href="/web/20111211223846/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-ev-hapsi.htm), [web.archive.org (arşiv bağlantısı)](http://web.archive.org/web/20111211223846/http://www.taraf.com.tr:80/ahmet-altan/makale-ev-hapsi.htm)
