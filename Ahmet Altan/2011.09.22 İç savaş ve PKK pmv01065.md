# İç savaş ve PKK

*Ahmet Altan 22.09.2011*

<div class="yazi"><p>Doğrusunu isterseniz PKK’nın Siirt’te dört genç kızı öldürmesi bana ağır geldi.</p>
<p>Dünyanın en berbat işlerinden biri savaştır ama savaşın bile bir ahlakı vardır.</p>
<p>Savaş ahlakının dahi kabul edemeyeceği ölçüde alçakça bir saldırıyı yeryüzündeki hiçbir <b>“kutsal”</b> nedenle açıklayamazsınız.</p>
<p>Zaten ortada öyle bir <b>“kutsal”</b> neden bulunup bulunmadığı da artık çok kuşkulu.</p>
<p>Olayları şöyle bir hatırladığımızda tabloyu daha açık ve net görmek mümkün.</p>
<p>PKK-MİT müzakerelerinin kayıtları bilinmeyen birileri tarafından açıklandı, iki taraf da bu kayıtların gerçekliğini kabul etti.</p>
<p>Bu müzakerelerde devlet birçok öneride bulunuyordu.</p>
<p>Bana en çarpıcı gelen iki tanesi, <b>“Apo’nun serbest bırakılmasıyla”</b> öğretmenlerin <b>“belediye başkanları”</b> tarafından atanması böylece de <b>“eğitimin”</b> özerkleşmesiydi.</p>
<p>Kürtlerin en çok istediklerinin başında gelen <b>“anadilde”</b> eğitime bir çözüm bulunurken, özellikle PKK yandaşları için <b>“vazgeçilmez”</b> olduğu söylenen <b>“Apo’nun serbest bırakılması”</b> da gündeme alınıyordu.</p>
<p>Peki, devlet bu müzakerelerden vaz mı geçti?</p>
<p>Ya da söylediklerinden geri mi döndü?</p>
<p>Hayır.</p>
<p>Nerden biliyoruz bu ikisinin de olmadığını?</p>
<p>Apo’nun açıklamalarından biliyoruz.</p>
<p>Kandil’le yapılan müzakerelerin aynısını İmralı’da sürdüren Apo, <b>“müzakerelerde anlaşmaya varıldığını ve savaşın durması gerektiğini”</b> söyledi.</p>
<p>Müzakere konularını biliyoruz, bu müzakerelerde <b>“anlaşmaya”</b> varıldığını da Apo’nun açıklamalarından biliyoruz.</p>
<p>Kürt halkının <b>“en kutsal”</b> haklarının kabul gördüğü müzakerelerin <b>“anlaşma noktasına”</b> geldiği ve Apo’nun <b>“savaşı durdurun”</b> dediği sırada PKK’nın Kandil’deki yöneticileri ne yaptı?</p>
<p>Savaşı durdurmadılar, aksine hızlandırdılar.
                                    	<br/><br/>
<a class="lnk2" href="/web/20111211223452/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-ic-savas-ve-pkk.htm), [web.archive.org (arşiv bağlantısı)](http://web.archive.org/web/20111211223452/http://www.taraf.com.tr:80/ahmet-altan/makale-ic-savas-ve-pkk.htm)
