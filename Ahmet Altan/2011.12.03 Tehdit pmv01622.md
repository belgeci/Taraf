# Tehdit

*Ahmet Altan 03.12.2011*

<div class="yazi"><p>Türklerle Kürtlerin ortak hikâyesi böyle işte.</p>
<p>Haziranda PKK devleti tehdit ederken...</p>
<p>Kasımda devlet PKK’yı tehdit ediyor.</p>
<p>Otuz yıllık bir savaştan sonra hâlâ tehditsiz bir hayat kurulamıyor.</p>
<p>Ankara Temsilcimiz Lale Kemal’in haberine göre Cumhurbaşkanı Abdullah Gül, kendisini ziyaret eden ABD Başkan Yardımcısı Biden’a, <b>“PKK sorununun çözümlenmemesi halinde Kuzey Irak’a kapsamlı bir müdahalenin yapılabileceğini”</b> söylüyor.</p>
<p>PKK yöneticileri, tümden yanlış hesaplar ve akılsızca böbürlenmelerle <b>“Devrimci Halk Savaşı için ortamın çok uygun olduğuna”</b> karar verdiler.</p>
<p>Silahlıların o bitmez tükenmez kibriyle, uyarıları, eleştirileri dinlemediler, dinlemedikleri gibi bir de bu uyarıları <b>“düşmanlık”</b> olarak, <b>“PKK’nın zaferinden korkanların gerçekleri saptırması”</b> olarak yaftaladılar, üstelik kendi söylediklerine inandılar.</p>
<p>Sonuçta PKK, tarihinin en ağır kayıplarından birini yaşadı.</p>
<p>Büyük zayiat verdi.</p>
<p>Hiç gereksiz yere askerler, gerillalar, çoluk çocuk siviller öldü.</p>
<p>Gerçekle ilişkisini koparmış analizlerle stratejiler, sadece ölüm ve acı getirdi.</p>
<p>PKK yöneticileri, <b>“savaşı önlemek isteyen herkes aslında bizim zaferimizden kokuyor”</b> saplantısına takılıp kalmasaydı, biraz laf dinleseydi, eleştirilerin <b>“mantığını”</b> anlamaya çalışsaydı, kendilerini her eleştirenin bunu <b>“Kürt düşmanlığından”</b> yaptığı propagandasını besleyip büyütmeseydi, analizlerini hayallerine göre değil karşısındaki gerçeklere göre yapsaydı, bu acılar yaşanmazdı.</p>
<p>Devletle PKK müzakerelerinde masaya konan <b>“Apo’ya ev hapsi, anadilde eğitim, özerklik”</b> konuları tartışılmaya devam eder, belki de bir sonuca kavuşurdu.
                                    	<br/><br/>
<a class="lnk2" href="/web/20120414193615/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20120414193615/http://taraf.com.tr:80/ahmet-altan/makale-tehdit-2.htm)
