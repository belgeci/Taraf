# Tek bir gün

*Ahmet Altan 17.10.2012*

<div class="yazi"><p>Bizim tarihimizde, İkinci Meşrutiyet’in yöneticilerinin ortadan kaybolduğu kısa dönemini saymazsak, demokrasi ile yönetildiğimiz tek bir gün bile yoktur.</p>
<p>İnsan haklarının, fikir özgürlüğünün, eşitliğin, evrensel hukuk ölçülerinin yaşandığı bir gün de yoktur.</p>
<p>Eğer dünyada başka ülkeler, başka toplumlar olmasaydı, dünya sadece bizim ülkeden ibaret olsaydı biz bu kavramları hiç bilmeyecektik.</p>
<p>Bizde, başında bir adamın ya da bir grubun bulunduğu bir <b>“devlet”</b> vardır.</p>
<p>O devlet, <b>“kullarına”</b> ne yapacaklarını söyler.<br/><br/><b>“Kulun”</b> hakkının ne olduğuna <b>“devlet”</b> karar verir, <b>“senin hakkın bu”</b> der, <b>“daha fazlasını isteyemezsin”</b>, istersen devlet seni ya öldürür, ya hapse atar, ya aç bırakır.</p>
<p>Osmanlı’dan <b>“devlet ve kul”</b> anlayışını olduğu gibi devralan Cumhuriyet’te de durum değişmemiştir.</p>
<p>Bugün de bir değişiklik yok.<br/><br/><b>“Başörtülü kadın”</b> bu devlete göre ülkenin yönetiminde söz sahibi olamaz, diğer vatandaşlarla eşit değildir.</p>
<p>Kürtler anadillerinde eğitim yapamaz.</p>
<p>Alevilerin <b>“ibadethaneleri”</b> olduğu kabul edilmez.</p>
<p>Gayrımüslimler devlet kademelerinde yer alıp yükselemez.</p>
<p>Kimse fikirlerini özgürce söyleyemez.</p>
<p>Bizim geçmişimiz, hâlimiz, geleneğimiz bu.</p>
<p>Yüz yıllarca baskı altında yaşayan bu toplum ne yazık ki bu değerleri yaratamadı, kendi bağrından çıkaramadı.</p>
<p>Bizim bu değerleri niye yaratamadığımıza dair çok araştırmalar yapıldı, insanlığın bir kısmı insanı <b>“değerli”</b> kılan kıstaslar geliştirirken, bizim gibi toplumlar neden <b>“devleti kutsayıp, insanı değersizleştirdi”</b> sorusunu sorup cevabını arayan çok oldu.</p>
<p>Avrupa’da krallarla rekabet edebilecek feodal beylerin, prenslerin bulunmasının, oralarda <b>“mutlak iktidarı”</b> kırıp, taa 1200’lerde demokrasinin yolunu açtığını söyleyenler oldu.
                                    	<br/><br/>
<a class="lnk2" href="/web/20130525032618/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-tek-bir-gun.htm), [web.archive.org (arşiv bağlantısı)](http://web.archive.org/web/20130525032618/http://www.taraf.com.tr/ahmet-altan/makale-tek-bir-gun.htm)
