# Ordu ve Şemdinli

*Ahmet Altan 03.08.2012*

<div class="yazi"><p>Eski Genelkurmay Başkanı emekli Orgeneral Hilmi Özkök mahkemede tanıklık yaptı dün, kendine özgü sakin üslubuyla <b>“Sarıkız ve Ayışığı”</b> darbe planlarını gördüğünü söyledi.<br/><br/><b>“Emin olamadığım için işlem yapmadım”</b> dedi ama bu planların varlığı da bir kez daha kayıtlara geçti.</p>
<p>Darbeci generaller ve onların hiç bitmeyen darbe planları.</p>
<p>Öylesine pervasızdılar ki saklamaya bile uğraşmıyorlardı, darbe yapmak sanki onların asli göreviymiş gibi davranıyorlardı.</p>
<p>İktidarları sonsuza dek sürecekmiş inancı içindeydiler.</p>
<p>Öldürecekleri, tutuklayacakları insanların listelerini düzenliyorlar, herkesi fişliyorlardı.</p>
<p>Sırf iktidarlarını sürdürebilmek için yaşadıkları ülkeyi altüst etmeyi göze alıyorlar, suikastlar, bombalamalar, karışıklıklar planlıyorlar, Ergenekon denen örgütü de darbe yolunu kanla açmak için kullanıyorlardı.</p>
<p>Çok acı çektirdiler.</p>
<p>Kendi mesleklerinde en üst basamaklara ulaşmak onlara yetmedi, hep daha fazlasını, hak etmediklerini istediler, bunun için her şeyi mubah gördüler, insanlara böcekmiş gibi davrandılar, işkenceciler yetiştirdiler, onları beslediler, korudular, işkencehanelerde öldürülenlerin dosyalarını sakladılar.</p>
<p>Korkutmak, bildikleri tek siyasetti.</p>
<p>Toplum korkmaktan vazgeçince, halkın oylarıyla seçilen AKP <b>“korkmuyorum”</b> deyince devrildiler.</p>
<p>Bugün mahkemelerde yargılanıyorlar.</p>
<p>İsimlerinin yanında <b>“darbe sanığı”</b> yazıyor.</p>
<p>Darbeciler devrildiler ama ne yazık ki onların işkencecileri, onları devirenler tarafından baştacı ediliyor.</p>
<p>Eskiden orgenerallerin, suçüstü yakalanan JİTEM suikastçıları için kullandığı <b>“tanırım, iyi çocuktur”</b> referansı, geçen gün Markar Esayan’ın yazdığı gibi, şimdi darbecilerin döneminden kalmış işkence sanıkları için <b>“sivil”</b> bakanlar tarafından kullanılıyor.
                                    	<br/><br/>
<a class="lnk2" href="/web/20130525043250/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-ordu-ve-semdinli.htm), [web.archive.org (arşiv bağlantısı)](http://web.archive.org/web/20130525043250/http://www.taraf.com.tr/ahmet-altan/makale-ordu-ve-semdinli.htm)
