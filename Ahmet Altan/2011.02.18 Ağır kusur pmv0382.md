# Ağır kusur

*Ahmet Altan 18.02.2011*

<div class="yazi"><p>İster siyasetçi olun, ister gazeteci, ister yazar, ister herhangi bir seçmen, eğer ilk amacınız bu devletin içindeki çürümeyi ortaya çıkartıp düzeltmek değilse, yaptığınız hiçbir şey siyasi bir pandomimden öteye gidemez.</p>
<p>Kalıcı bir sonuca ulaşamaz.</p>
<p><b><br/>“Devletin suç işleyebileceği”</b> ve bu suçların cezasız kalacağı inancı üzerine bina edilmiş bu sistem varlığını sürdürür.</p>
<p>Ne savaşı durdurabilir, ne barışı sağlayabilir, ne Avrupa ölçeğinde bir üretimi ve zenginleşmeyi gerçekleştirebilir, ne fikir özgürlüğüne ulaşabilir, ne de bu ülkede yaşayan insanların hayatlarını ve geleceklerini güvenceye alabilirsiniz.</p>
<p>Altmış yıldır bu ülkede <b>“çok partili”</b> bir siyasi yapı var.</p>
<p>Ama ne yazık ki siyasetçilerin altmış yıldır kendi aralarında sürdürdükleri <b>“iktidar”</b> kavgaları bir maskaralıktan öteye geçemiyor.</p>
<p>İşin <b>“özüne”</b> değmiyor.</p>
<p>İşin özü, devlet burada.</p>
<p>AKP’yi diğerlerinden ayıran, ilk kez ciddi biçimde <b>“devletin”</b> sorgulanmasına olanak sağlaması oldu.</p>
<p>Ne yazık ki bunu sağlam bir kararlılıkla ve güvenle sürdüremiyor.</p>
<p>Gerek içindeki <b>“rejim yanlılarının”</b> gücü, gerek kendi kişisel ikbal hesapları, gerek geçmişten kalan korkuların tortuları, onların <b>“sürekliliğini”</b> kesintiye uğratıyor.</p>
<p>Bugünkü iktidarın devletin sorgulanmasında büyük <b>“sevapları”</b> ve ne yazık ki büyük günahları bulunuyor.</p>
<p>Şemdinli rezaleti ve Hrant Dink cinayetindeki yavaşlıkları en büyük utançlarıdır.</p>
<p>Ergenekon’un belki de ilk izlerini yakalayıp, <b>“suç zincirinin”</b> Ankara’ya kadar uzandığını söyleyen savcıyı, devletle el ele vererek işten atmaları <b>“ciddi”</b> bir muhalefetle karşılaşmadı.
                                    	<br/><br/>
<a class="lnk2" href="/web/20130525041703/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-agir-kusur.htm), [web.archive.org (arşiv bağlantısı)](http://web.archive.org/web/20130525041703/http://www.taraf.com.tr/ahmet-altan/makale-agir-kusur.htm)
