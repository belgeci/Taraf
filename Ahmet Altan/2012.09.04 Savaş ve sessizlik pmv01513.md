# Savaş ve sessizlik

*Ahmet Altan 04.09.2012*

<div class="yazi"><p>Gece yarısına doğru PKK Beytüşşebap’ı basmış, on askerle üç PKK’lı hayatını kaybetmiş, <i>AFP</i> ölü PKK’lı sayısının 20 olduğunu iddia ediyor ve geceyi bunca ölüyle kapatan Türkiye sabahı sanki böyle bir olay olmamış gibi karşılıyor.</p>
<p>Televizyonlar bambaşka programlar yapıyorlar.</p>
<p>1925’e, Takrir-i Sükûn günlerine geri döndük.</p>
<p>Medyanın uyguladığı sansürün nedeni de bildiğimiz o ezberlenmiş cümle:<br/><br/><b>“Terörün propagandasını yapmayın.”</b></p>
<p>Bu, bir terör olayı değil, bu bir askerî saldırı.</p>
<p>Biraz ötesinde Bolu Komando Tugayı’nın bulunduğu kasabaya PKK ağır silahlarla saldırıyor, on askeri öldürüyor, PKK militanları polis lojmanlarının önüne kadar geliyorlar.</p>
<p>Olanları halktan saklamak, gerçeği değiştiriyor mu?</p>
<p>Değiştirmiyor.</p>
<p>Sadece halkın bu olayların nasıl biteceğini sormasını, bu ölümleri bitirecek girişimlerin halk tarafından tartışılmasını önlüyor.</p>
<p>Ne olursa olsun ama halk bilmesin.</p>
<p>Bir hükümet, gerçekleri halktan saklamak istemeye başladı mı sorun büyük demektir.</p>
<p>Arka arkaya yaşadığımız bu acılarla ilgili çok soru duruyor ortada.</p>
<p>PKK artık kasaba merkezlerine saldırıyor.</p>
<p>Görünen PKK’nın saldırıda, ordunun savunmada olduğu.</p>
<p>Büyük kayıplar verildiği.</p>
<p>Ölen o on askerin hesabını kimden soracak bu halk?</p>
<p>PKK’yı suçlamak en kolayı ama PKK’yı suçlamak, lanetlemek sadece insanların gönlünü serinletiyor, o kadar.</p>
<p>Yaşadıklarımızın önlenmesine bir faydası yok.</p>
<p>Hâlbuki, Uludere katliamına kadar ortada görünmeyen PKK’nın şimdi birdenbire nasıl kasabalara girebilmeyi başardığını sormamız gerekiyor.</p>
<p>Bunun nedenini anlamamız gerekiyor.</p>
<p>Orduyu bu kadar savunmasız, PKK’yı böylesine gözükara kılan gerçekleri öğrenmemiz gerekiyor.
                                    	<br/><br/>
<a class="lnk2" href="/web/20130525035244/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-savas-ve-sessizlik.htm), [web.archive.org (arşiv bağlantısı)](http://web.archive.org/web/20130525035244/http://www.taraf.com.tr/ahmet-altan/makale-savas-ve-sessizlik.htm)
