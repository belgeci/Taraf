# Topkapı

*Ahmet Altan 01.12.2011*

<div class="yazi"><p>John Le Carré gibi kendisi de casuslar dünyasının içinden gelen yazarların kitaplarını okuduğunuzda, istihbaratçıların kendilerine mahsus ve zaman zaman çok kanlı bir <b>“mizah”</b> anlayışları olduğunu, birbirlerine tuhaf şifrelerle meydan okuduklarını veya çeşitli sembollerle mesajlar gönderdiklerini görürsünüz.</p>
<p>Biliyorsunuz dün Topkapı Sarayı’na tümüyle anlamsız görülen bir saldırı düzenlendi.</p>
<p>Görünürde bir talebi, bir mesajı olmayan bir adam, ava gider gibi silahlanıp saraya saldırdı, iki kişiyi yaraladı, kendisi de öldürüldü.</p>
<p>Ama biraz yakından bakınca saldırı <b>“mesajlarla”</b>, simgelerle doluydu.</p>
<p>Saldırılan yer neresi?</p>
<p>Osmanlı İmparatorluğu’nun İstanbul’daki ilk sarayı, Osmanlı’nın günümüzdeki en önemli simgelerinden biri.</p>
<p>Peki, ağır ağır bir sıcak savaşa doğru ilerlediğimiz Suriye’nin diktatörü Beşşar Esad geçenlerde ne demişti?<br/><br/><b>“Türkiye, Osmanlı olmak istiyor.”</b></p>
<p>Peki, saldırganı olay yerine getiren arabanın plakası ne?</p>
<p>Suriye plakası.</p>
<p>Saldıran kim?</p>
<p>Libyalı bir adam.</p>
<p>Peki, son çıkan haberler ne?<br/><br/><b>“Suriye’ye Türkiye’den 600 silahlı Libyalı gönderildi.”</b></p>
<p>Saldırganın Suriye plakalı bir araçla Saray’a gelmesi, saldırıyı Suriye’yle bağlantılı kılan açık bir işaret.</p>
<p>O kadar <b>“açık”</b> ki insan bunun Suriye tarafından yapıldığından kuşkuya düşüyor.</p>
<p>Ama bütün işaretler, Osmanlı’yı, Suriye’yi, Libya’yı biraraya topluyor.</p>
<p>Bir örgüt, bu üç özelliği içinde toplayan bir mesaj gönderiyor Ankara’ya.
                                    	<br/><br/>
<a class="lnk2" href="/web/20120223024343/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-topkapi.htm), [web.archive.org (arşiv bağlantısı)](http://web.archive.org/web/20120223024343/http://www.taraf.com.tr:80/ahmet-altan/makale-topkapi.htm)
