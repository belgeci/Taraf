# Kardeşlik kokusu

*Ahmet Altan 25.10.2011*

<div class="yazi"><p>Büyük felaketler, içlerinde büyük mucizeler de taşırlar.</p>
<p>Babasının bedenini siper edip koruduğu Yunus’un enkazın altından sağ çıktığını, büyük bir acının, büyük bir fedakârlığın ve büyük bir mucizenin birarada yaşandığını görebilirsiniz.</p>
<p>Böyle dehşetli yıkımlarda, kader, yok edici yüzünü, var edici yüzüyle birlikte gösterir.</p>
<p>Kaderin iki yüzünü gördüğümüz gibi insanların iki yüzünü de görürüz.</p>
<p>Geçtiğimiz yüzyılda Amerika’da yaşasa Ku Klux Klan’a üye olabilecek tıynetteki vicdansız bir ırkçılığın Türk televizyonlarına kadar tırmanabildiğine iğrenerek tanıklık edip, böyle insanların oralara, nasıl, kimler tarafından getirildiğini, onları o ekrana kimlerin, ne amaçla çıkardığını merak edersiniz.</p>
<p>Bu düzeydeki bir ırkçılığı tiksinerek izlerken, milyonlarca insanın da büyük bir özveriyle yardıma koştuğunu, yardıma muhtaç olanın kimliğini sorgulamayı bir an bile düşünmediğini görüp insana ve insanlığa olan güveninizi tazelersiniz. </p>
<p>Kırılma ânında insanın iki yüzü ortaya çıktığında, <b>“çirkin yüzün”</b> bütün sevimsizliğiyle ufaldığını, <b>“aydınlık yüzün”</b> ise bütün kalabalıklığıyla parladığını görmek bu acının içinde bile sevindirir sizi.</p>
<p>Bu yardımlaşmayı, acıyı paylaşmayı en iyi BDP Başkanı Demirtaş’ın sözlerinin tarif ettiğini düşünüyorum.</p>
<p><b><br/>“Bu yardımlarda kardeşlik kokusu var.” </b></p>
<p>Gerçekten de bir kardeşlik kokusu var bu yardımlaşmada.</p>
<p>Olağanüstü bir acının kırdığı kabuklarımızın altından çıkan bu <b>“kardeşçe”</b> yüz, varlığını <b>“acısız”</b> günlerde de sürdürebildiğinde, <b>“insan”</b> olmak, birbirimize <b>“insanca”</b> davranmak için acılara ihtiyaç duymadığımızda zaten dertlerimizin büyük bir kısmını geride bırakacağız.
                                    	<br/><br/>
<a class="lnk2" href="/web/20111229202111/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-kardeslik-kokusu.htm), [web.archive.org (arşiv bağlantısı)](http://web.archive.org/web/20111229202111/http://www.taraf.com.tr:80/ahmet-altan/makale-kardeslik-kokusu.htm)
