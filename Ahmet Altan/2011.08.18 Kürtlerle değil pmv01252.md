# Kürtlerle değil

*Ahmet Altan 18.08.2011*

<div class="yazi"><p>Elbet bir gün barış gelecek.</p>
<p>Ama açık ki <b>“o gün”</b> bugün değil.</p>
<p>Uzun bir süreliğine barış bu diyarları terk etti.</p>
<p>Yazı ömrünün büyük bir kısmını <b>“barış içinde eşit ve özgür”</b> bir hayatımız olsun diye harcamış, bunun için uğraşmış benim gibi insanların, artık hayatlarının sonuna yaklaşırken savaşın galibiyetini görmeleri, hele bunu kabullenmeleri çok kolay değil.</p>
<p>Ama gerçek de karşımızda duruyor.</p>
<p>Elli kiloluk bir bombayla <b>“çok sayıda ölümü garantiye”</b> alacak bir tuzak hazırlayıp, 12 insanı öldüren PKK’nın savaş istediği çok açık.</p>
<p>Böyle bir saldırının yaratacağı sonuçları, bu ölümlerin Türkleri nasıl etkileyeceğini görmemiş olmaları imkânsız.</p>
<p>Savaşın tırmanmasını, şiddetlenmesini istiyorlar, PKK savaşı böylesine arzuyla talep ederken barış ihtimali de ortadan kalkıyor.</p>
<p><b><br/>“Silahla bir sonuç alınamayacağını”</b> daha iki yıl önce PKK komutanları bizzat bana söylemişlerdi, bu iki yılda ne oldu da <b>“silahla bir sonuç alınacağına”</b> inandılar bilmiyorum.</p>
<p>Ama iki yıl önce söyledikleri, bugün söylediklerinden daha doğru ve daha gerçekçiydi.</p>
<p>Bu, kimsenin kazanamayacağı bir savaş.</p>
<p>Savaşı tırmandırmak hiç bir çözüm getirmeyecek.</p>
<p>Bunu yaşayan herkes görecek.</p>
<p>Dün Karayılan’ın bir açıklaması düştü internet sitelerine, <b>“Savaş ilan ederiz, ortalık cehenneme döner”</b> diyordu; Karayılan ya dünkü saldırının devlet tarafından <b>“bir savaş ilanı”</b> olarak kabul edildiğinin farkında değil ya da o konuşmayı yaparken bu saldırıyı bilmiyordu.
                                    	<br/><br/>
<a class="lnk2" href="/web/20111214093703/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-kurtlerle-degil.htm), [web.archive.org (arşiv bağlantısı)](http://web.archive.org/web/20111214093703/http://www.taraf.com.tr:80/ahmet-altan/makale-kurtlerle-degil.htm)
