# Medya mahallesi

*Ahmet Altan 06.03.2011*

<div class="yazi"><p>Bu karışık dönemden geçerken çeşitli olaylarda değişik insanlardan hep aynı sözleri duyarız, <b>“Ben onu tanırım, asla yapmaz”</b>. Öyle bir zamandan geçiyoruz ki bu sözün artık bir kıymeti kalmadı. Çünkü tanıdığımız ya da tanıdığımızı sandığımız insanlar, bizim hatırladığımızdan çok farklı birine dönüşebiliyorlar.Ya da biz daha önce görmediğimiz, bilmediğimiz çok farklı yanlarını görüyoruz.</p>
<p><i><br/>CNN</i>’de Medya Mahallesi programını yapan Ayşenur Arslan’ı çok eskiden tanırım.</p>
<p>Eğer bana, onun bir <b>“psikolojik savaş elemanı”</b> gibi ekrana çıkıp, milyonlarca insanın gözüne bakarak hiçbir utanma hissetmeden yalan söyleyebileceğini söyleselerdi buna inanmazdım.<br/><br/><b>“Öyle biri değildir, asla yapmaz”</b> derdim.</p>
<p>Ve, yanılırdım.</p>
<p>Geçen sabah onun programına bakıyordum.<br/><br/><b>“Medyadaki hataları ve yanlışları”</b> ortaya koymayı amaçlayan programında Yazgülü Aldoğan’la konuşuyordu.<br/><br/><i>Taraf</i> gazetesiyle ilgili söylediklerini duyunca öyle donup kaldım.</p>
<p>Aynen şöyle söyledi:<br/><br/><b>“Yaptıkları haberlerin yüzde doksanı yalan çıkan <i>Taraf</i> gazetesi...”</b></p>
<p>Manüplasyonun, yalanın, iftiranın, utanmazlığın bir sınırı vardır diye düşünüyor insan ve böylesine arsız bir cüretle karşılaştığında gerçekten soluğu kesiliyor.</p>
<p>Şimdi Ayşenur Arslan’a medya programı yaptıran <i>CNN</i> kanalından ve Arslan’dan rica ediyorum.<br/><br/><i>Taraf</i> gazetesinin haberlerinin <b>“yalan çıkan”</b> yüzde <b>“doksanını”</b> ekranda sıralasınlar.</p>
<p>Biz de bu gazeteyi kapatalım.</p>
<p>Yüzde doksanı yalan çıkan haberler yayınlamak için bunca insanın, bunca çile çekerek çabalamasının bir anlamı yok çünkü.
                                    	<br/><br/>
<a class="lnk2" href="/web/20111123171920/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123171920/http://taraf.com.tr/ahmet-altan/makale-medya-mahallesi.htm)
