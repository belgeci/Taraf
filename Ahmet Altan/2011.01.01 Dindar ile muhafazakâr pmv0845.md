# Dindar ile muhafazakâr

*Ahmet Altan 01.01.2011*

<div class="yazi"><p>Biliyorum, yılın ilk sabahı için biraz ağır bir başlık oldu.</p>
<p>Ama ben yılbaşılardan, böyle toplu kutlamalardan pek hazzetmem.</p>
<p>Yılın ilk sabahı, <b>“bol limonlu bir domates suyu var mı”</b>, <b>“benim Alka-Seltzer’im nerede”</b>, <b>“bir soğuk bira açar beni”</b> diye başağrıları içinde uyanan akşamdankalmalardan pek olmam.</p>
<p>Benim bugün anlatmak istediklerimin asıl muhatapları da zaten dün geceye de, bu sabaha da öyle fazla anlam yüklemeyen, geceyi içkisiz, sabahı ayık geçiren dindar ve muhafazakâr kesim.</p>
<p>Genellikle ben <b>“dindar”</b> ve <b>“muhafazakâr”</b> sözcüklerini eş anlamlı kullanıyorum.</p>
<p>Aslında bu bir hata.</p>
<p>Bu iki özelliğin birarada görülmesine sık rastlanır ama dindar ile muhafazakâr arasında bazen çok büyük farklar ortaya çıkıyor.<br/><br/><b>“Dindar”</b> dendiğinde benim ilk aklıma gelen <b>“dürüst ve içten”</b> bir insan.</p>
<p>Dürüst ve içten olmadan gerçek bir dindar olunamayacağına inanıyorum.</p>
<p>Muhafazakârlar ise her zaman “dürüst ve içten” olamıyorlar.</p>
<p>Onları dürüstlükten uzaklaştıran ise içlerinde barındırdıkları <b>“milliyetçilik”</b> damarı.</p>
<p>Yeryüzünde hiç kimse, kendi ırkının, kendi kavminin altı milyar insan arasında <b>“en iyi ırk, en akıllı ırk, en dürüst ırk, en cesur ırk”</b> olduğunu, geçmişinin diğer bütün ırkların ve kavimlerin geçmişinden daha parlak, daha övünülecek bir geçmiş olduğunu <b>“yalana sapmadan, tarihi çarpıtmadan”</b> savunamaz.</p>
<p>Tanrının yeryüzündeki bütün kullarını eşit yarattığına inanan, <b>“yaradılanı yaradandan ötürü seven”</b> hiçbir dindar da zaten kavmiyetçiliğe, ırkçılığa sapmaz, sapamaz.
                                    	<br/><br/>
<a class="lnk2" href="/web/20111123190206/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123190206/http://taraf.com.tr/ahmet-altan/makale-dindar-ile-muhafazakar.htm)
