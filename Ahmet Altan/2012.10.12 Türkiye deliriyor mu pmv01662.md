# Türkiye deliriyor mu

*Ahmet Altan 12.10.2012*

<div class="yazi"><p>Allah benzerinden saklasın ama bu savaş çığlıkları bana 93 Osmanlı-Rus savaşı öncesi ortalığı kaplayan histeri krizini hatırlatıyor.</p>
<p>O zaman da bazı din adamları <b>“rüyamda Moskova’da namaz kıldığımızı gördüm”</b> tarzında açıklamalar yapıyordu.</p>
<p>Rüyasında Moskova’da namaz kıldığını görenler, uyandıklarında Rus ordusunu Yeşilköy’de buldular.</p>
<p>Öylesine korkunç bir yenilgiydi ki gerçeği biraz olsun saklayabilmek için Cumhuriyet’in tarih kitaplarına bile <b>“Yeşilköy”</b> diye değil <b>“Ayastefanos”</b> olarak yazıldı.</p>
<p>Savaşa gitmeyecek olanların <b>“savaş”</b> çığlıklarına aldırmayın siz, evinde oturacak adam, başkasının ölümüne rahat karar verir.</p>
<p>Ben askerliğimi Kıbrıs’ta cephede yaptım.</p>
<p>Cephede bir tek askerden, bir tek subaydan, bugün sivillerden duyduğuma benzer bir <b>“savaşçı”</b> nutuk dinlemedim.</p>
<p>Ölümün kapısında duranlar, evlerinde oturanlardan çok daha soğukkanlı ve gerçekçiydi.</p>
<p>Geceleyin mevzilerde olası bir saldırıyı bekleyerek yatan askerlerle subaylar, kendisi evine saklanıp askere başkalarını gönderenlerin insafsız rahatlığına hiçbir zaman sahip değildi.</p>
<p>Savaşın ne olduğunu, makineli tüfeğe sarılıp ıslak toprakta yatarak, saldırı bekleyenler biliyor.</p>
<p>İnsanlar ölür savaşta.</p>
<p>Böyle bir felaketi göze alabilmek için başka hiçbir çarenin kalmaması gerekir.</p>
<p>Türkiye’nin Suriye konusunda <b>“çocuklarını savaşa gönderme”</b> dışında başka hiçbir çaresi yok mu?</p>
<p>Biz niye mecburuz Suriye ile savaşmaya?</p>
<p>Suriye’ye demokrasi getirmek için mi?</p>
<p>Avrupa Birliği’nin, <b>“senin demokrasin eksik”</b> dediği, demokrasisi eksik olduğu için çocukları otuz yıldır bir iç savaşta ölen bir ülkenin, <b>“Suriye’ye demokrasi gelmezse dayanamam, oraya demokrasi getirmek için ben kendi çocuklarımı ölüme göndereceğim”</b> demesi ne kadar inandırıcı?</p>
<p>Demokrasiye <b>“ölecek”</b> kadar âşık bir ülke, demokrasiyi önce kendi ülkesine getirmez mi?</p>
<p>Demokrasi için canını veren bir ülke Sudan’ın kanlı diktatörüyle <b>“askerî anlaşma”</b> imzalar mı?</p>
<p>Suriye meselesindeki <b>“savaşçılığımızı”</b> demokrasi ile açıklamak pek mümkün gözükmüyor bana.
                                    	<br/><br/>
<a class="lnk2" href="/web/20130525021653/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-turkiye-deliriyor-mu.htm), [web.archive.org (arşiv bağlantısı)](http://web.archive.org/web/20130525021653/http://www.taraf.com.tr/ahmet-altan/makale-turkiye-deliriyor-mu.htm)
