# İşkence

*Ahmet Altan 22.07.2012*

<div class="yazi"><p>Bazı haberler insanı ürpertiyor hakikaten, öylesine korkunç bir gerçekle karşılaşıyorsunuz ki gerçekliğinden kuşkulanıp defalarca, defalarca okuyorsunuz.<br/><br/><b>“İşkenceye sıfır tolerans”</b> diyerek seçim kazanmış bir iktidar var bu ülkede.</p>
<p>İstanbul’da Terörle Mücadele’nin üst yönetimine bir polis şefi atamışlar.</p>
<p>İki kez <b>“işkenceden”</b> mahkûm olmuş.</p>
<p>Birinde Türkiye Cumhuriyeti mahkemelerinde...</p>
<p>Bu mahkûmiyeti <b>“iyi hâlden”</b> ertelenmiş.</p>
<p>Avrupa İnsan Hakları Mahkemesi, bu cezanın ertelenmesini <b>“insan haklarına”</b> ve evrensel hukuka aykırı bularak Türkiye’yi mahkûm etmiş.</p>
<p>İkincisinde işkence suçlaması için Türk mahkemeleri <b>“takipsizlik”</b> kararı vermiş.</p>
<p>İşkence mağduru Avrupa İnsan Hakları Mahkemesi’ne başvurmuş ve İnsan Hakları Mahkemesi bu olayda da <b>“işkence suçunu”</b> sabit görüp, Türk devletini işkenceyi ve işkenceciyi korumaktan suçlu bulmuş.</p>
<p>Avrupa İnsan Hakları Mahkemesi’nin kararları görmezden gelinmiş.</p>
<p>Adı “<b>İnsan Hakları Mahkemesi”</b> olan bir mahkeme, <b>“siz vatandaşınıza yapılan bu işkenceyi hoş görmüşsünüz, cezalandırmamışsınız hâlbuki bu suçtur”</b> diyor, bizim devlet aldırmıyor.<br/><br/><b>“İnsan hakları”</b> için kurulmuş bir mahkemenin <b>“işkenceden”</b> sorumlu tuttuğu bir görevliyi, şimdi de bu iktidar çok <b>“kritik”</b> bir göreve getiriyor.</p>
<p>Askerî vesayet döneminin <b>“işkencecileri”</b> koruyan sistemi içinde <b>“işkence yaptığı saptandığı”</b> hâlde cezası ertelenen, daha sonra gene işkence suçundan hakkında <b>“takipsizlik”</b> kararı verildiği için Türkiye’nin AİHM’de mahkûm olmasına neden olan bir görevliden bu iktidar nasıl bir <b>“hizmet” </b>bekliyor?</p>
<p>Neden <b>“askerî vesayete karşı çıktığını”</b> söyleyen “<b>muhafazakâr ve dindar”</b> bir iktidar, askerî vesayetin <b>“suçu mahkemece tescil edilmiş”</b> işkenceci bir görevlisinden medet umuyor?</p>
<p>Hani askerî vesayet bitmişti?</p>
<p>Hani <b>“halkın temsilcisi”</b> olan bir iktidar işbaşına gelmişti?</p>
<p>Uludere’de insanları bombalama emri veren generalleri korudular.
                                    	<br/><br/>
<a class="lnk2" href="/web/20130525031936/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-iskence-2.htm), [web.archive.org (arşiv bağlantısı)](http://web.archive.org/web/20130525031936/http://www.taraf.com.tr/ahmet-altan/makale-iskence-2.htm)
