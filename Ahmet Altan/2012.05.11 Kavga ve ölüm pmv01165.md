# Kavga ve ölüm

*Ahmet Altan 11.05.2012*

<div class="yazi"><p>Siz o İrlandalıların hikâyesini bilirsiniz, değil mi?</p>
<p>Hani iki İrlandalı barda acayip bir kavgaya tutuşmuşlar, birbirlerinin ağızlarını burunlarını kırıyorlar.</p>
<p>Üçüncü bir İrlandalı yanlarına yaklaşmış.</p>
<p>Durup yeni gelene bakmışlar.<br/><br/><b>“Affedersiniz”</b> demiş adam kibarca, <b>“özel değilse karışabilir miyim?”</b></p>
<p>Biz de İrlandalılara benzeriz, kavgayı dövüşü severiz.</p>
<p>Kavgaya benim şahsen hiç itirazım yok.</p>
<p>Bir küçük itirazım olabilirse o da kavganın konularına olabilir.</p>
<p>Geçen gün manavda gördüğüm o kocaman ve kıpkırmızı armutlar gibi rengiyle ve biçimiyle epeyce tuhaf durmaya başlayan AKP’nin fazlasıyla abartılı iktidarı şişkinleştikçe, insanlarımızın karıştığı kavgalar da biraz şaşırtıcı olmaya başladı.</p>
<p>Başbakan’ın <b>“dilim sürçtü”</b> diye geri döndüğü demeçlerini bile, Erdoğan’ın açıklamasından haberdar olamadan Başbakan adına savunarak kavgaya girişen insanlar çıkıyor.</p>
<p>Üstelik bunlar düzgün ve dürüst insanlar.</p>
<p>Bugüne dek hayattaki duruşları öyle en azından.</p>
<p>İktidarın çekiciliği onları da şaşırtıyor.</p>
<p>Bu şaşırma hali, önümüzde uğruna kavga edilecek onca facia varken bunları görmezden gelip bütün güçlerini Başbakan’ı ve AKP’yi savunmaya harcayan birçok insanda görülüyor.</p>
<p>Daha da şaşırtıcı olanı, bu insanların çoğunluğu <b>“dindar”</b> insanlar, kendilerini dindar insanlar olarak tanıtmışlar topluma.</p>
<p>Ama <b>“iktidarı”</b> savunabilmek için dinin <b>“ahlak ve dürüstlük”</b> emirlerinden çıkıyorlar.</p>
<p>Doğrusu ya AKP’nin tabanının, hem iktidarlarının hem de taraftarlarının bu savruluşlarını nasıl karşılayacağını, ne kadar daha sessizce bu zilleti taşımaya devam edeceklerini merak ediyorum.</p>
<p>Şu Uludere katliamına bakın.</p>
<p>34 insanın bombalarla parçalanmasının üzerinden dört aydan fazla geçti.
                                    	<br/><br/>
<a class="lnk2" href="/web/20130525041733/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-kavga-ve-olum.htm), [web.archive.org (arşiv bağlantısı)](http://web.archive.org/web/20130525041733/http://www.taraf.com.tr/ahmet-altan/makale-kavga-ve-olum.htm)
