# Hale bak...

*Ahmet Altan 19.04.2012*

<div class="yazi"><p>Sanırım geçen gün sözünü ettiğim Zweig’ın <b>“ahlaki ve manevi bağımsızlığını lekesiz korumak”</b> lafının bu ülke için ne kadar önemli olduğunu sadece bugün elinizde tuttuğunuz gazeteye bakarak bile fark edebilirsiniz.</p>
<p>O <b>“bağımsızlığınızı”</b> lekelediğinizde, <b>“bağımlısı”</b> olmak istediğiniz her parti, her kuruluş, her örgüt sizi utandıracaktır.</p>
<p>Dahası sizi lekeleyecektir.<br/><br/><b>“Tek başına”</b> durmayı, eleştirmeyi, sorgulamayı göze alamayan hiç kimse, bugün azgın bir saldırganlığın ardına saklanmadan bu ülkenin siyasetinde rol sahibi olan hiçbir örgütü ahlaki ve siyasi biçimde savunma gücüne sahip olamayacaktır.</p>
<p>Önce iktidar partisinden başlayalım.</p>
<p>Bu partinin bir İçişleri bakanı var.</p>
<p>Başbakan Erdoğan aptal bir adam değil, kör de değil, İdris Naim Şahin’i kim olduğunu bile bile milletvekili seçtirdi, kim olduğunu bile bile İçişleri Bakanlığı’na getirdi.</p>
<p>Niye böyle birini bakan yaptığını açıklayabilecek kimse var mı AKP yöneticileri arasında?</p>
<p>Sadece şu son yaptığına bakın.</p>
<p>Kendisine kibarca <b>“geldiğinize sevindim”</b> diyen adamı davul çaldırıp oynattı bu bakan.<br/><br/><b>“Dindar nesiller”</b> yetiştirmek isteyen Erdoğan’ın yetiştireceği <b>“dindar”</b> çocuklara sunacağı örnek bu bakan mı?</p>
<p>Herhalde çok beğendiği için bakan yaptı, şimdi kalkıp çocuklara, <b>“terbiye, nezaket, zarafet, tevazu”</b> örneği olarak bu bakanı mı gösterecek?</p>
<p>Erdoğan <b>“nesil yetiştirme”</b> gibi başbakanların görev alanını fevkalade aşan işlere heves etmeden önce asıl işi olan bakan seçmeyi becerebilse, sanırım kendisine de, partisine de, toplumuna da daha yararlı olur.</p>
<p>Kalkıp bu davranışı savunabilecek mi şimdi?<br/><br/><b>“Koskoca bakan, üstelik de benim seçtiğim biri, elbette istediğini oynatır”</b> mı diyecek.
                                    	<br/><br/>
<a class="lnk2" href="/web/20130525035354/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-hale-bak.htm), [web.archive.org (arşiv bağlantısı)](http://web.archive.org/web/20130525035354/http://www.taraf.com.tr/ahmet-altan/makale-hale-bak.htm)
