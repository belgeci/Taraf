# Basit sorular

*Ahmet Altan 11.08.2012*

<div class="yazi"><p>Genelkurmay hükümeti kandırmamış.</p>
<p>Duyduk, pek sevindik.</p>
<p>Lakin bir soru takıldı aklımıza.</p>
<p>Öyleyse bizim hükümeti kim kandırdı?</p>
<p>Kimse kandırmadı da onlar kendi kendilerine mi ortaya atılıp, <b>“Suriye uçağımızı uluslararası sularda vurdu”</b> diye bağırdılar.<br/><br/><b>“Askerî vesayetin”</b> bittiği şu dönemde bu açıklamayı sivillerden bekliyoruz doğrusu, <b>“hayır, bizi Genelkurmay kandırmadı, biz Suriye’nin uçağımızı uluslararası sularda vurduğunu kendi kendimize uydurduk”</b> derlerse demokrasiye pek büyük bir hizmette bulunurlar.</p>
<p>Ya da <b>“kandırmaca, uydurmaca yok, Suriye uçağımızı uluslararası sularda vurdu, biz bunu daha ilk gün öğrendik ve sözlerimizin arkasındayız”</b> diyecekler.</p>
<p>Nedense pek sesleri çıkmıyor.</p>
<p>Ne birini, ne ötekini söylüyorlar.</p>
<p>Hükümetin yerine Genelkurmay konuşuyor.</p>
<p>Ne oldu, sivil siyasetçilerimiz niye sustu?</p>
<p>Uçağın vurulmadığı, uçakta füze ya da mermi izi bulunmadığı açıklanıyor, Genelkurmay düşen uçak için <b>“Suriye tarafından vurulduğu iddia edilen”</b> diyor.<br/><br/><b>“Kandırılmayan”</b> Başbakanımız ve Dışişleri Bakanımız, uçağın Suriye tarafından vurulduğu konusunda ne diyorlar?</p>
<p>Vuruldu mu, vurulmadı mı?</p>
<p>Son karar nedir?</p>
<p>Gelelim uçağın <b>“uluslararası sularda vurulduğu”</b> kısmına.</p>
<p>Başbakan ve Dışişleri Bakanı hâlâ <b>“uçak uluslararası sularda vuruldu”</b> iddiasını sahipleniyor mu?</p>
<p>Genelkurmay, bu iddiayı <b>“kanıtlamak”</b> için çeşitli belgeler, krokiler, çizimler açıklamıştı, sonra birdenbire onların hepsi ortadan yok oldu.</p>
<p>Uçağın enkazı Suriye karasularında çıktı.</p>
<p>Batılı kaynaklar da <b>“uçağın Suriye karasularında düştüğünü”</b> duyurdular.</p>
<p>NATO’da, Amerika’da, Kıbrıs’taki İngiliz üssünde, Ruslarda uçağın düştüğü yerle ilgili belgeler olduğu anlaşılıyor, Ruslar kendiliklerinden <b>“isterseniz verelim”</b> diyorlar, diğerleri ise zaten müttefikimiz, ellerindeki belgeleri talep edersek niye saklasınlar?</p>
<p>Niye hükümet ya da Genelkurmay o belgeleri alıp açıklamıyor?</p>
<p>Neden, <b>“işte uçağın vurulduğu ve düştüğü yer”</b> diye o kayıtları burnumuza dayamıyor?</p>
<p>Uçağın vurulduğu ya da ateş altında ters bir manevrayla düştüğü ânın ve yerin kayıtları bir yerlerde duruyor.
                                    	<br/><br/>
<a class="lnk2" href="/web/20130525034223/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-basit-sorular.htm), [web.archive.org (arşiv bağlantısı)](http://web.archive.org/web/20130525034223/http://www.taraf.com.tr/ahmet-altan/makale-basit-sorular.htm)
