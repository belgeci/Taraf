# Ergenekon ve para

*Ahmet Altan 29.03.2009*

<div class="taraf_structure_2col_1zq">
<div class="margen_n">



 <p></p><p>Büyük kelimeler, büyük dekorlar gibidir.<br/><br/>Arkalarında neler saklı olduğunu bilemezsiniz.<br/><br/>Onun için ben “vatan”, “millet” laflarını duyduğumda daha dikkatli bakarım.<br/><br/>Neden bazı insanlar “vatanı” diğerlerinden daha çok sevmek istiyorlar diye merak ederim doğrusu.<br/><br/>Neden bir general bu vatanı bizim Laz bakkaldan daha çok sevsin?<br/><br/>Ya da niye bizi “daha çok sevdiğine” inandırmaya uğraşsın?<br/><br/>Bu Ergenekon çetesinin yöneticilerinin ağzından da “vatan, millet” lafları hiç düşmüyor.<br/><br/>Bu sözlerin ardına baktığınızda ise hiç tahmin etmediğiniz bir şey görüyorsunuz.<br/><br/>Milyonlarca sahipsiz dolar.<br/><br/>Ve, bu milyonları keyiflerince dağıtıyorlar.<br/><br/>Sadece bizim iki gün yayımladığımız haberlerde, Hakan Şanlı adındaki bir başka Ergenekon sanığına generallerin 2,7 milyon dolar ödedikleri anlaşılıyor.<br/><br/>Bir buçuk milyon dolarını generaller kendi “şahsi hesaplarından” Şanlı’nın hesabına aktarmışlar.<br/><br/>1,2 milyon doları da bir başçavuş “elden” ödemiş, karşılığında da fatura falan istememiş.<br/><br/>Tabii ilk aklımıza gelen, generallerin “şahsi hesaplarında” bu kadar paranın nasıl bulunduğu.<br/><br/>Paranın generallerin şahsi hesabından gittiği kesin, çünkü bu işleri izlemekle yükümlü devlet kuruluşu bunu araştırıp belgelendirmiş.<br/><br/>Generallerin maaşları belli.<br/><br/>Hesaplarında nasıl milyonlarca dolar oluyor?<br/><br/>Eğer bu paralar “örtülü ödenek” denilen şeyse, örtülü ödenek paraları neden onların “şahsi hesaplarında” duruyor?<br/><br/>Generallerin hesaplarında o kadar çok para bulunmasının hiçbir “yasal” açıklaması yok.<br/><br/>Bu, sadece bizim bugüne dek görebildiğimiz kısmı.<br/><br/>Bu kısmı bile yeterince şaşırtıcı ama sanırım “buzdağının” altında daha epeyce para yatıyor.<br/><br/>“Vatan” kelimesinden oluşan dekoru kenara çekince ardından dolar işaretleri çıkıyor.<br/><br/>Ben taa baştan beri bütün bu “darbe” işlerinin bir de ekonomik boyutu olduğuna inanıyorum.<br/><br/>Bunu en iyi 28 Şubat’ta görmüştük.<br/><br/>Darbecileri destekleyenlere bankaları soyma “ayrıcalığı” tanınmıştı.<br/><br/>Onlar da rahat rahat soymuşlardı.<br/><br/>Şimdi Ergenekon’un ardından da büyük bir finans ağı çıkıyor.<br/><br/>Milyonlarca dolarlar, şirketler, faturasız ödemeler, gizli ortaklıklar...<br/><br/>Susurluk ve Ergenekon türündeki devlet içinde oluşan çetelerin üyelerinden bir kısmı “karanlık” işlere de bulaşıyorlar.<br/><br/>Ergenekon iddianamesinde, iki “Mehmet”in uyuşturucu işini devletin örgütlemesini sağladıkları söyleniyor.<br/><br/>Sözü edilen uyuşturucunun getirdiği para yirmi milyar dolar.<br/><br/>Büyük bir ihtimalle, birbirlerini vurup öldürmelerinin nedeni de bu çaptaki büyük paraların paylaşımı sırasında ortaya çıkan sorunlar.<br/><br/>Ergenekon’un arkasından ise “uluslararası” bir finans ağının çıkacağını sanıyorum.<br/><br/>Irak çöllerinden Londra’nın bankalarına ulaşan bir şirketler zinciri çıkacak herhalde karşımıza.<br/><br/>Bu şirketlerde Ergenekon’un önde gelen isimlerinin ortaklıklarını ise henüz tam bilmiyoruz.<br/><br/>Ama bunların işaretleri iddianamede yer alıyor.<br/><br/>Fenerbahçe tribünlerini bile “darbe” planları çerçevesinde kullanma cinliğinin ardında “iktidar tutkusu” ve milyonlarca doların sağladığı kuşkulu zenginlik kaynağını koruma arzusu var.<br/><br/>Düşünsenize, Fenerbahçe taraftarlarına işlerine yarayacak pankartlar astırmışlar.<br/><br/>O taraftarlar gönülden bir coşkuyla pankart açarken o pankartları kimlerin açtırdığını bilmiyorlar.<br/><br/>Ergenekon ve Susurluk’un sadece “para” ayağı yok, bir de “spor” ayağı bulunuyor.<br/><br/>Yakında bu da ortaya çıkacaktır.<br/><br/>Ben Mehmet Ağar’ın Galatasaray’ın Florya tesislerinde basın toplantısı yaptığını hatırlıyorum mesela.<br/><br/>Gazetelerde resimleri çıkmıştı.<br/><br/>Beşiktaş’ın Alaattin Çakıcı’ya “vize” alması için belge verdiği de yayımlandı gazetelerde.<br/><br/>Ben Galatasaraylıyım.<br/><br/>Ağar’ın basın toplantısı beni utandırmıştı, benim takımımın niye böyle bir işe bulaştığını anlamamıştım.<br/><br/>Diğer karışık ilişkilerin de gerçek Fenerbahçelilerle, Beşiktaşlıları gönülden üzdüğüne eminim.<br/><br/>Üstelik bunlar gazetelerin çeşitli nedenlerle hiç dokunmadıkları ve hep karanlıkta kalan konular.<br/><br/>Biz sevdiğimiz takımın maçını heyecandan yerimizde duramadan seyrederken, arkada birileri bambaşka işler için kullanıyor o kulüpleri.<br/><br/>Sadece üç büyükleri değil.<br/><br/>Diğer takımların da bu tür ilişkileri olması kuvvetle muhtemel.<br/><br/>Türkiye’yi çok kirlettiler.<br/><br/>Neredeyse temiz hiçbir şey bırakmadılar.<br/><br/>Arınabilmek için her yana bakmamız gerekiyor.<br/><br/>Baktığımız her yerde de para ve iktidar ilişkilerini göreceğiz.<br/><br/>Türkiye biraz daha gecikseydi bunlar tribünleri “en büyük Ergenekon, başka büyük yok” diye bağırtacaklardı herhalde.<br/><br/>Ve seyirciler bağırırken onlar milyon dolarlık banka hesaplarına sahip olacaklardı.</p>
<br/>
<br/>
<br/>



<br/>


<div id="taraf_not">
</div>

</div>


</div>
