# Bravo Gül

*Ahmet Altan 04.12.2011*

<div class="yazi"><p>Bazen tek bir adam her şeyi değiştirebiliyor.</p>
<p>Neredeyse şikenin kendisinden de beter bir süreç yaşadık.</p>
<p>Parlamento, yedi ay önce çıkardığı şike yasasını birdenbire değiştirmeye karar verdi.</p>
<p>Üstelik hiçbir konuda anlaşamayan dört parti bu konuda anlaşıverdi.</p>
<p>Daha sonra BDP bu anlaşmadan çekilerek, üstüne bulaşan kirden kendini akladı.</p>
<p>Yeni yasa, şikeyi engelleyici bir caydırıcılığa sahip değildi ve bu haliyle şikenin yolunu açıyordu.</p>
<p>Çünkü bütün dünyada olduğu gibi Türkiye’de de artık <b>“futbolda şikeden”</b> söz ettiğimizde, futboldan ya da iki takımın kendi arasında utanılacak bir anlaşma yapmasından söz etmiyoruz, mafyadan, bahisten, milyarlarca dolardan ve futbolun yavaş yavaş çürüyerek tükenmesinden söz ediyoruz.</p>
<p>Ortada dolaşan paralara baktığınızda, az bir ceza, bu parayı kazanmak için kolayca göze alınabilecek bir risk oluyor.</p>
<p>Bir iki yıllık hapis için mafya bunca paradan vazgeçmez.</p>
<p>Üstelik, bizim Susurluk skandalında da açık gördüğümüz gibi mafyanın bir özelliği var.</p>
<p>Bir <b>“sektöre”</b> girdiğinde, önce o sektörün asıl <b>“yöneticilerinin”</b> kendisini yönetmesini, emirler vermesini ve parayı kendisiyle paylaşmasını kabul ediyor, sonra kazandığı parayla yavaş yavaş <b>“sektörün”</b> içindeki adamları satın alıp kendine bağlamaya başlıyor, en sonunda da patronluk koltuğuna bizzat oturuyor.</p>
<p>Futbolda da aynı sürecin son bölümüne gelmiştik.</p>
<p>Mafya kendi adamlarını takımların başına yerleştirmeye başlamıştı.
                                    	<br/><br/>
<a class="lnk2" href="/web/20120418211657/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-bravo-gul.htm), [web.archive.org (arşiv bağlantısı)](http://web.archive.org/web/20120418211657/http://www.taraf.com.tr:80/ahmet-altan/makale-bravo-gul.htm)
