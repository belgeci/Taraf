# Oğul, mesaj ve koramiral

*Ahmet Altan 16.09.2012*

<div class="yazi"><p>Sırrı Sakık’ın oğlunun öldüğünü duyduğumda çok üzüldüm.</p>
<p>Böyle bir acı karşısında söylenebilecek çok fazla söz yok.</p>
<p>Sabır ve metanet dilemekten başka elden bir şey gelmiyor.</p>
<p>Bu acının pek tesellisi olmaz ama bir baba için olabilecek tek teselli de belki acısının paylaşıldığını bilmektir.</p>
<p>Sakık’ın acısını paylaşacak çok sayıda dostu olduğunu bilmek onun dostlarının da tek tesellisi.</p>
<p>BDP’nin en demokrat milletvekillerinden olan Sakık’ın büyük bir keder yaşadığı günde Twitter’da çok düşmanca, çok insafsız mesajlar yayınlanmış.</p>
<p>Dayanamayıp <strong>“ayıptır”</strong> diyen Tufan Türenç’in Hürriyet internet sitesindeki yazısından öğrendim ben de.</p>
<p>Bu nasıl bir kin?</p>
<p>Bir insan, bir insana nasıl <strong>“evladının ölümüne sevinecek”</strong> kadar düşman olabilir?</p>
<p>Ölüm karşısında bile insanca duygulara sahip olamayacak kadar çıldırdı mı bu toplum?</p>
<p>Bu kadar hastalandı mı?<br/><br/><strong>“Savaşların en kötüsü iç savaştır”</strong> derler, doğruymuş, toplumun bütünü olmasa da bir kesimi insanlığını kaybediyor.</p>
<p>Bir insanın evladını kaybetmesine sevinenler her şeyi yapabilir, öyle birinin hiçbir inancı, kutsalı, ilkesi kalmamış demektir.</p>
<p>Zekâyı, aklı, mantığı, duyguyu yok edip geçen bir kin histerisi yaşıyor toplumun bir kesimi, Türklerde de Kürtlerde de var bunlardan, ruhları ölmüş, duyguları iltihaplanmış insanlar bunlar, her kötülüğü yapabilirler bence.</p>
<p>Çocuğunu savaşta kaybeden Kürt ve Türk annelerle babalar bile <strong>“kimse evladını kaybetmesin böyle”</strong> diye ağıt yakarken, Twitter’da o mesajları insanlar nasıl yazabiliyorlar?</p>
<p>Kürt ve Türk siyasetçilerin toplumda böyle insanlar yaşadığını iyi bilmesi, söyledikleri sözlerin bu insanları nasıl etkileyeceğini iyi tartması gerekiyor, evlat acısı karşısında bile susmayan katil ruhlar dolaşıyor toplumun içinde.
                                    	<br/><br/>
<a class="lnk2" href="/web/20130525040429/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-ogul-mesaj-ve-koramiral.htm), [web.archive.org (arşiv bağlantısı)](http://web.archive.org/web/20130525040429/http://www.taraf.com.tr/ahmet-altan/makale-ogul-mesaj-ve-koramiral.htm)
