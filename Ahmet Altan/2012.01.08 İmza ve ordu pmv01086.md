# İmza ve ordu

*Ahmet Altan 08.01.2012*

<div class="yazi"><p>Emekli Orgeneral İlker Başbuğ, ordunun hükümeti devirmek için açtığı internet siteleriyle ilgili emri kendisinin vermediğini söyleyip, <strong>“Benim adıma imza yeri açmışlar ama o belgeyi ben imzalamadım, benim imzam yok o siteler için verilen emirde”</strong> dedi mahkemede.</p>
<p>O belgeyi, Genelkurmay İkinci Başkanı Orgeneral Hasan Iğsız’ın imzaladığını belirtti.</p>
<p>Dün Iğsız’ın avukatıyla görüştü arkadaşlarımız.</p>
<p>Orgeneral Iğsız adına konuşan avukatı yeni bir açıklama getirdi:</p>
<p><strong>“Orgeneral Iğsız, o belgeyi komutana arz edilsin diye imzaladığını, belgeyi komutana götürmenin kendi görevi olmadığını, görevi olan birimin bunu yapmadığını söylüyor”</strong> dedi.</p>
<p>Anlayacağınız, Genelkurmay yasadışı bir iş yapıyor.</p>
<p>Bunun için bir belge hazırlıyor.</p>
<p>O belgeyi İkinci Başkan <strong>“Genelkurmay Başkanı’na da imzalatın”</strong> diye imzalıyor ama belgeyi <strong>“komutana”</strong> götürmekle görevli olanlar götürmüyorlar, onun yerine siteleri açıyorlar.</p>
<p>Genelkurmay Başkanı, sitelerin açıldığını bilmiyor.</p>
<p>İkinci Başkan, emri “komutanının” imzalamadığını bilmiyor.</p>
<p>Bu iki orgeneral Türkiye Cumhuriyeti Genelkurmay Başkanlığı karargâhının en üst düzeydeki iki yöneticisi.</p>
<p>İkisinin yaptığı açıklamalardan çıkarttığımız sonuç, karargâhlarına hâkim olamadıkları, isteyenin istediğini orada yapabildiği.</p>
<p>Bu açıklamaları, <strong>“suçu”</strong> daha düşük rütbeli birinin üstüne yıkmak için mi yapıyorlar yoksa gerçekten <strong>“karargâh”</strong> denen yer böyle kim kime dum duma bir yer mi bilmiyorum.
                                    	<br/><br/>
<a class="lnk2" href="/web/20130525041625/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-imza-ve-ordu.htm), [web.archive.org (arşiv bağlantısı)](http://web.archive.org/web/20130525041625/http://www.taraf.com.tr/ahmet-altan/makale-imza-ve-ordu.htm)
