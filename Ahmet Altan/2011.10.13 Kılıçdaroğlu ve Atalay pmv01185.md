# Kılıçdaroğlu ve Atalay

*Ahmet Altan 13.10.2011*

<div class="yazi"><p>Sanırım birisi CHP Genel Başkanı Kemal Kılıçdaroğlu’nun görebileceği her yere şu muhteşem sözü asmalı: </p>
<p><b><br/>“Zehri yapan dozdur.” </b></p>
<p>Biz, Deniz Feneri davasıyla, özellikle üç savcının görevden alınmasından sonra yakından ilgileniyoruz. </p>
<p>Hukuka siyasetin elinin girmiş olmasından kuşkuluyuz, bu kuşkumuz da geçmiş değil. </p>
<p><i><br/>Taraf</i>’ın medyaya armağan ettiği parlak isimlerin en yenilerinden biri olan Arzu Yıldız bu konuda çok detaylı haberler hazırladı, hepsini yayımladık.</p>
<p>Dosyaya Arzu sayesinde biz de epeyce hâkimiz.</p>
<p>Onun için Kemal Kılıçdaroğlu’nun bu davayla ilgili açıklamasını ilgiyle bekledim.</p>
<p>Elindeki bir dosyayı sallayarak, <b>“Köstebek Beşir Atalay’dır”</b> dedi.</p>
<p>Ama ne dosyayı, ne de bu iddiasını dayandırdığı belgeyi gösterdi.</p>
<p>Sadece dosya sallayarak bir adamı suçlayamazsınız.</p>
<p>Bunu vaktiyle Amerika’da McCarthy yapmıştı, hiç açmadığı bir çantayı sürekli göstererek herkesi komünist ajanı olmakla suçlamış, büyük bir <b>“cadı avı”</b> başlatmıştı.</p>
<p>Sonunda <b>“çantanın”</b> boş olduğu ortaya çıktı, McCarthy de utanç içinde öldü.</p>
<p>Ama arada çok acı çekildi.</p>
<p>Bir ana muhalefet lideri, bir başbakan yardımcısını bu kadar ciddi bir şekilde suçladığında mutlaka belge gösterir ve o başbakan yardımcısı da istifa etmek zorunda kalır.</p>
<p>Aksi takdirde ne muhalefet liderinin ne de partisinin ağırlığı kalır.</p>
<p>Galiba Kılıçdaroğlu’nun elinde bizim de görüp yayımladığımız belgeler var.</p>
<p>O belgeler, Deniz Feneri davasında, sanıkları yapılacak aramalar konusunda uyaran <b>“üç köstebeğin”</b> de o sıralarda İçişleri Bakanı olan Beşir Atalay’ın yakın çevresinden olduğunu gösteriyor.
                                    	<br/><br/>
<a class="lnk2" href="/web/20120102055521/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-kilicdaroglu-ve-atalay.htm), [web.archive.org (arşiv bağlantısı)](http://web.archive.org/web/20120102055521/http://www.taraf.com.tr:80/ahmet-altan/makale-kilicdaroglu-ve-atalay.htm)
