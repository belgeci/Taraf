# Cinayet

*Ahmet Altan 19.01.2011*

<div class="yazi"><p>Hrant Dink öldürüleli dört yıl oldu.</p>
<p>Bu dört yıl boyunca yapılan araştırmalardan, itiraflardan, ortaya çıkan belgelerden, yazılan kitaplardan, bu cinayetin, <b>“devletin nedeyse bütün katmanlarının”</b> işin içinde olduğu büyük bir planının sonucunda gerçekleştiği ortaya çıkıyor.</p>
<p>Bugün, bütün bu sürecin detaylarını Markar Esayan’ın analizinde okuyacaksınız.</p>
<p>Suikast, Milli Güvenlik Kurulu’nun <b>“misyonerlik faaliyetlerinin”</b> Türkiye’yi böleceği yolundaki raporlarıyla başlıyor.</p>
<p>Bu raporlar aslında çok saçma gözüküyor çünkü MGK’nın Türkiye’yi bölecekler diye raporlar hazırladığı misyonerlerin sayısı elli dört.</p>
<p>Elli dört misyonerin yetmiş milyonluk Müslüman Türkiye’yi bölebileceğine inanmak için budala olmak gerekir.</p>
<p>Elbette, daha sonra biri Ergenekon’dan, diğeri Balyoz darbesinden sanık olan MGK Genel Sekreteri generaller o kadar budala değil.</p>
<p>Bizim <b>“Kafes eylem planında”</b> gördüğümüz <b>“gayrımüslimleri öldürme”</b> ve suçu AKP’nin üzerine atma planının <b>“resmî altyapısı”</b> hazırlanıyor bu raporlarla.</p>
<p>Zaten Hrant Dink cinayetinde ortaya çıkan gerçekler, devletin ta en tepesinden en aşağısına kadar her katmandan birilerinin bu suikastın içinde bir şekilde yer aldığını gösteriyor.</p>
<p>Bu, tam anlamıyla devletin içinde hazırlanmış ve uygulanmış bir suikast.</p>
<p>Dink cinayetine baktığınızda, devletin içindeki <b>“darbeci iskeletin”</b> neredeyse bütün parçaları ortaya çıkıyor.</p>
<p>İşin içinde Milli Güvenlik Kurulu raporları var, MİT var, Jandarma var, Polis var, Hrant Dink’i hukuka tümüyle aykırı bir şekilde mahkûm ettikten sonra <b>“o kararın öyle çıkması gerekiyordu”</b> diyen Yargı var, olayın altyapısını hazırlayan devlet medyası var.
                                    	<br/><br/>
<a class="lnk2" href="/web/20130525035305/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-cinayet-2.htm), [web.archive.org (arşiv bağlantısı)](http://web.archive.org/web/20130525035305/http://www.taraf.com.tr/ahmet-altan/makale-cinayet-2.htm)
