# Genelkurmay başkanına...

*Ahmet Altan 16.10.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>Siz, böyle saygısız, nezaketsiz, tehditkâr bir konuşma üslubunu benimseme cüretini nereden buluyorsunuz?</p><br/>
<p>Ağzınızdan çıkanı kulağınız duyuyor mu sizin?</p><br/>
<p>Siz kimi korkutmaya çalışıyorsunuz?</p><br/>
<p>Korkutabileceğinize inanıyor musunuz gerçekten?</p><br/>
<p>Bakın ben size dostça bir şey söyleyeyim general, vazgeçin bu kaba tehditlerden, öfkeli jestlerden, asabi mimiklerden.</p><br/>
<p>Bunlar bizi korkutmaya yetmez.</p><br/>
<p>Ha, sanmayın ki bu ülkede “derin devlet” dendiğinde kimin kastedildiğini bilmiyoruz, sanmayın ki patlayan arabalardan, ensesinden vurulan adamlardan haberimiz yok.</p><br/>
<p>Sadece umurumuzda değil.</p><br/>
<p>Bunu anlayabiliyor musunuz?</p><br/>
<p>Bazı insanların, ülkeleri özgür ve mutlu olsun diye her şeyi göze alabileceğini kavrayabiliyor musunuz?</p><br/>
<p>Bunu kavramaya çalışın.</p><br/>
<p>Bırakın bu korkutma çabalarını.</p><br/>
<p>Bunlar yakışıksız işler.</p><br/>
<p>Üstelik gerçeği ortaya çıkarma çabasından bizi vazgeçirmeye de yetmez.</p><br/>
<p>Siz bir şeyler söylediniz dün.</p><br/>
<p>“Herkesi dikkatli olmaya ve doğru yerde bulunmaya” davet ettiniz galiba.</p><br/>
<p>Siz, “doğru yerin” neresi olduğunu biliyor musunuz?</p><br/>
<p>“Doğru yer” neresidir biliyor musunuz?</p><br/>
<p>Doğru yer, insanın mesleğini dürüstçe ve gereklerini yerine getirerek yaptığı yerdir.</p><br/>
<p>Biz, “doğru yerde” duruyoruz.</p><br/>
<p>Mesleğimizin gereğini dürüstçe yerine getiriyor ve gerçekleri, yıllardır yalanlarla kandırılan bu halka açıklıyoruz.</p><br/>
<p>Siz doğru yerde durmuyorsunuz.</p><br/>
<p>Kendi mesleğinizin gereklerini yerine getirmiyorsunuz.</p><br/>
<p>Sizin mesleğinizin gereği, size emanet edilen o genç askerleri korumaktır.</p><br/>
<p>Karakol baskınını an be an gösteren kamera kayıtlarına rağmen gerekli tedbirleri almamak, istihbarat raporlarına aldırmamak, çatışma başladıktan sonra yeterince yardım göndermemek ve o çocukları ölüme terk etmek sizin suçunuzdur.</p><br/>
<p>Görevinizi yerine getirmediniz.</p><br/>
<p>Neden?</p><br/>
<p>Niye o çocukları korumadınız?</p><br/>
<p>Bunun için yargılanmanız gerektiğini biliyorsunuz değil mi?</p><br/>
<p>Tabii savcıların sizi mahkemeye çağıramayacağına, sizi yargılayacak bir merci olmadığına güveniyorsunuz.</p><br/>
<p>Ama bu, yargılanmanız gerektiği gerçeğini değiştirmiyor.</p><br/>
<p>Tabii, bir de istifa müessesesi denilen bir şey var.</p><br/>
<p>Sanırım sizin o müesseseden pek haberiniz bulunmuyor.</p><br/>
<p>Başbakanın, hükümetin, parlamentonun sizden hesap sormaması da sizi cesaretlendiriyor.</p><br/>
<p>Ama bir de halk var bu ülkede.</p><br/>
<p>Gerçekleri duymak isteyen bir halk.</p><br/>
<p>Ve, o sizin peşinizi bırakmaz.</p><br/>
<p>Biz de bırakmayız.</p><br/>
<p>Arkanıza kuvvet komutanlarını alıp kameraların önüne geçerek asabi bir şekilde medyaya verdiğiniz “muhtıra” bu gerçeği değiştirmez.</p><br/>
<p>Siz bize Aktütün’ü anlatın.</p><br/>
<p>O çocuklar niye öldü?</p><br/>
<p>Niye baskını önlemediniz?</p><br/>
<p>Bir de pek anlayamadığımız bir sözünüz var.</p><br/>
<p>“Bu tip saldırılar karşısında her ordunun vereceği cevap ve tepki bellidir.”</p><br/>
<p>Ne demek bu?</p><br/>
<p>Birincisi bir saldırı yok, saldırmıyoruz, gerçekleri açıklıyoruz.</p><br/>
<p>İkincisi, “her ordu” böyle eleştiriler karşısında nasıl tepki veriyor?</p><br/>
<p>Siz nasıl tepki verdiklerini bilmiyorsunuz.</p><br/>
<p>Gelişmiş ülkelerde böyle bir facianın sorumlusu olanlar derhal görevlerinden alınıp yargılanırlar.</p><br/>
<p>Ama sizin aklınızdaki bu değil, açıkça anlaşılıyor.</p><br/>
<p>O zaman, nedir o “ordunun vereceği tepki”?</p><br/>
<p>Ordular, kendilerine saldıran “düşmanı” yok etmek için eğitilirler.</p><br/>
<p>Bizim gerçekleri açıklamamızı bir “saldırı” olarak nitelediğinize göre bizi de “düşman” olarak görüyorsunuz.</p><br/>
<p>Eee, ne yapacaksınız?</p><br/>
<p>Saldıracak mısınız, gazeteyi mi bombalayacaksınız, F-16’ları mı göndereceksiniz?</p><br/>
<p>Siz ne dediğinizin farkında mısınız?</p><br/>
<p>Baskını daha önceden bildiğiniz halde o çocukları korumayacaksınız, bunu açıklayan gazeteleri de, “ordu tepkisiyle” korkutmaya çalışacaksınız.</p><br/>
<p>General, “doğru yerde” durun.</p><br/>
<p>Haddinizi aşmayın.</p><br/>
<p>Bizim ülkemizde, yetmiş milyon insanın boğazından kesip verdiği paralarla ayakta duran bizim ordumuzla, bizi tehdit edemezsiniz.</p><br/>
<p>Ordu, sizin hatalarınızı kapatmak için kullanacağınız bir tehdit aracı değildir.</p><br/>
<p>Haa, bir de “bölücü terör örgütünün eylemlerini başarılı gibi gösterenler, akan ve akacak olan her damla kanın sorumlusu olurlar” sözünüz var.</p><br/>
<p>Bakın bunu doğru söylüyorsunuz.</p><br/>
<p>Ama “başarılı gösteren” kim?</p><br/>
<p>Baskının önlenmediğini açılayan gazeteler mi yoksa baskını bile bile önlemeyenler mi?</p><br/>
<p>O kandan kimin sorumlu olduğunu şimdi anladınız mı?</p><br/>
<p>Sorumluluğu hissediyor musunuz?</p><br/>
<p>Hissetmelisiniz.</p><br/>
<p>Ve tehditleri bırakıp gerçekleri açıklamalısınız.</p><br/>
<p>Tehditlerinizden ve üslubunuzdan hoşlanmadık.</p><br/>
<p>Gerçekleri söyleyin bize.</p><br/>
<p>Gerçekleri.</p><br/>
<p>Biraz cesaret yeter buna.</p><br/>
<p>Cesaretiniz de öfkeniz kadar büyük olduğunda bize gerçekleri söyleyeceğinize eminiz.</p><br/>
<p>O günü bekliyoruz.</p></font></p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/2279.htm), [web.archive.org (arşiv bağlantısı)](http://web.archive.org/web/20090905085557/http://www.taraf.com.tr:80/makale/2279.htm)
