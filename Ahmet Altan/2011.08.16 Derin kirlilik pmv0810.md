# Derin kirlilik

*Ahmet Altan 16.08.2011*

<div class="yazi"><p>Kirlilik, anlaşılan bünyenin bütün zerrelerine nüfuz etmiş.</p>
<p>Şu Türkiye Futbol Federasyonu denen örgüte bakın.</p>
<p>Neredeyse binlerce sayfalık ifade, konuşma tapesi, resimler, itiraflar var ortada, mahkeme bunlara bakarak <b>“tutuklama”</b> kararları veriyor ama karar vermesi için yasalara göre sadece <b>“kanaat getirmesi”</b> yeterli olan Federasyon bir <b>“kanaate”</b> varamıyor.</p>
<p>Bu kararın <b>“adaletine”</b> inanan bir tek vatandaş var mı acaba bu ülkede?</p>
<p>Federasyon’un verdiği, daha doğrusu <b>“veremediği”</b> karar, kirli olduğunu artık hepimizin ayan beyan bildiği futbolumuzun aynen devamına yol açıyor.</p>
<p>Bizim federasyon, <b>“iddianame”</b> açıklanınca karar verecekmiş.</p>
<p>İddianameye dayanak olacak bütün belgeler ellerinde, neden <b>“iddianamenin”</b> yazılmasını beklediklerini açıklayabilecek bir mantık var mı?</p>
<p>Diyelim ki şu son çıkan ve <b>“şikeyi”</b> suç sayan yasa yok, savcılar bir soruşturma açmadı ama şu anda savcının elinde bulunan belgeler Federasyon’un elinde.</p>
<p>Federasyon ne yapacaktı?</p>
<p>Ortada bir iddianame olmayacağına göre demek ki <b>“şikeye”</b> karar vermeyecekti.</p>
<p>Şike serbest olacaktı.</p>
<p>Öyle mi?</p>
<p>Elde hangi kanıt, belge, itiraf olursa olsun, savcının iddianamesine girmeyecek hiçbir şike kuşkusu Federasyon’u ilgilendirmeyecekti.</p>
<p>Öyleyse neden bir federasyona ihtiyaç var?</p>
<p>Bırakalım, futbolumuzu mahkemeler idare etsin.
                                    	<br/><br/>
<a class="lnk2" href="/web/20111214091524/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-derin-kirlilik.htm), [web.archive.org (arşiv bağlantısı)](http://web.archive.org/web/20111214091524/http://www.taraf.com.tr:80/ahmet-altan/makale-derin-kirlilik.htm)
