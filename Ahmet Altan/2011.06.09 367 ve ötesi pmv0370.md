# 367 ve ötesi

*Ahmet Altan 09.06.2011*

<div class="yazi"><p>Bizim ordunun komuta kademesinde suça bulaşmamış birini bulmak çok zor olacak galiba. Çeşitli darbeler, lahikalar, fişlemeler, bombalama hazırlıkları derken cumhurbaşkanlığı seçimlerine de müdahale ettiklerinin belgesi <i>Zaman</i> gazetesinde yayımlandı.</p>
<p>Şimdi o işin devamı geliyor, o 367 rezilliğinin arkasında oynanan oyunları, kurulan kumpasları, ittifakları birer birer görüyoruz.</p>
<p>12 Eylül rejimini, küçük bir kadronun ülkeyi yönetmesi amacıyla biçimlendirdikleri, bu rejimin kilit noktasına da Çankaya’yı yerleştirdikleri için oraya <b>“halk iradesinin”</b> seçtiği birinin gelme ihtimali onları çılgına çevirmişti.</p>
<p><b><br/>“Eşinin başı örtülü”</b> lafını büyük bir suçtan, büyük bir günahtan bahseder gibi söylüyorlardı.</p>
<p>Dinden mi, dindarlıktan mı yoksa bizzat halkın kendisinden mi nefret ettikleri anlaşılamıyordu.</p>
<p>En mükemmel insan türü olarak kendilerini görüyorlar, kendilerine benzemeyenleri <b>“düşman”</b> sayıyorlardı.</p>
<p>Bugün bizim manşetteki haberde de göreceğiniz gibi Süleyman Demirel de aralarına karışmış, o sırada Meclis’te grubu olan Mehmet Ağar’a, cumhurbaşkanlığı seçimini engellemesi için talimatlar vermiş.</p>
<p>Yanlış kurulmuş bir cumhuriyetin bütün çirkinliklerini gördük biz o dönemde.</p>
<p>Cumhurbaşkanlığı seçimlerinde yaptıkları, değişime hazır olan bir toplumun kilidini açtı ve 22 temmuzda çok sert bir tokat yediler.</p>
<p>Şu anda Türkiye iki önemli işi birarada yapıyor.</p>
<p>Bir yandan geçmişin suçlarıyla hesaplaşıp suçluları birer birer ortaya çıkartıyor, bir yandan da yeni bir yapının temelini atmaya çalışıyor.
                                    	<br/><br/>
<a class="lnk2" href="/web/20111214084450/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-367-ve-otesi.htm), [web.archive.org (arşiv bağlantısı)](http://web.archive.org/web/20111214084450/http://www.taraf.com.tr:80/ahmet-altan/makale-367-ve-otesi.htm)
