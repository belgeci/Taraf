# İkinci Kürdistan

*Ahmet Altan 25.07.2012*

<div class="yazi"><p>Bütün bu kanlı karmaşanın içinde hayatın matrak bir yanı da var.</p>
<p>Otuz yıldır Türkiye’de çarpışan PKK, üç haftada Suriye’de kendisine devlet kurabileceği bir toprak buldu.</p>
<p>Suriye’nin Türkiye sınırındaki geniş bir bölge Kürtlerin eline geçti, şimdilik o bölgeyi bir <b>“Kürt koalisyonu”</b> elinde tutuyor ama asıl gücün PKK’nın elinde olduğu söyleniyor.</p>
<p>Böylece Barzani yönetimindeki Kürdistan’ın yanında ikinci bir Kürdistan da Suriye’de oluştu.</p>
<p>Orada PKK’lılar ağırlıkta ama dün Suriye’ye geçen Barzani askerlerinin de resimleri vardı.</p>
<p>İki Kürdistan, elbette birçok soruyu da içinde barındırıyor.</p>
<p>Suriye Kürdistan’ının yönetimini Barzani PKK’ya bırakacak mı?</p>
<p>Yoksa iki güç arasında bir çatışma çıkacak mı?</p>
<p>Bu iki Kürdistan savaş yerine barışı tercih edip bir <b>“konfederasyona”</b> gidecek mi?</p>
<p>Ya da birleşip tek bir Kürdistan hâline gelecek mi?</p>
<p>Suriye’nin o bölgesinde Esed’in birliklerine karşı ortaklaşa bir <b>“bağımsızlık”</b> ya da <b>“özerklik”</b> mücadelesi verilirken bir yandan da büyük bir <b>“iktidar”</b> kavgasının patlaması da mümkün.</p>
<p>O bölgenin nasıl şekilleneceğini, kimin denetiminde olacağını önümüzdeki zaman gösterecek, şu anda sanırım kesin bir söz söylemek çok kolay değil.</p>
<p>Kesinlikle bilebildiğimiz tek gerçek artık Türkiye’nin <b>“Kürdistan”</b>la uzun bir sınırı olduğu.</p>
<p>Bu da Türkiye için yeni bir soru koyuyor ortaya.</p>
<p>Hemen yanı başında <b>“bir ya da iki”</b> Kürdistan bulunan Türkiye Kürtleri ne yapacaklar?</p>
<p>Daha sonra serbest bırakılmasına rağmen 79 yaşındaki Sitti Ana’yı tutuklayan, binlerce BDP’liyi hapiste tutan, Kürtlerin anadilde eğitim hakkını inkâr etmekle kalmayıp bir de Kürtçe yer isimlerini değiştiren Türkiye’de yaşamak isteyecekler mi?</p>
<p>Yoksa Türkiye’de de <b>“bağımsızlık”</b> talebi yeniden belirecek mi?</p>
<p>Bu sorunun cevabı biraz da Türkiye’nin <b>“Türk”</b> yöneticilerine bağlı.
                                    	<br/><br/>
<a class="lnk2" href="/web/20130525033142/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-ikinci-kurdistan.htm), [web.archive.org (arşiv bağlantısı)](http://web.archive.org/web/20130525033142/http://www.taraf.com.tr/ahmet-altan/makale-ikinci-kurdistan.htm)
