# Gemi

*Ahmet Altan 10.02.2012*

<div class="yazi"><p>Tennessee Williams’ın piyeslerine benzer işler yaşıyoruz.</p>
<p>Perde açıldığında herkesin mutlu olduğu, sakin ve huzurlu bir hayatla başlıyoruz, sonra yavaş yavaş aile içindeki bölünmeler, karanlık sırlar, korkular, düşmanlıklar, parçalanmalar ortaya çıkıyor.</p>
<p>Şu anda karşımızda paramparça bir tablo var.</p>
<p>Türkiye’yi şaşkına çeviren bu parçalanma AKP’yi desteklemiş olan kesimin içinde yaşanıyor.</p>
<p>Parçalanan, AKP’nin arkasındaki koalisyon.</p>
<p>Yaşadıklarımızın görünür nedeni, söylenenlere göre KCK sanığı olarak yakalananların epeycesinin MİT ajanı çıkması.</p>
<p>Polis’in ve Yargı’nın, MİT’in KCK’yı denetlemek yerine o örgütü yönlendirip kışkırtmasından kuşkulandığı söyleniyor.</p>
<p>MİT ile KCK arasında kuvvetli bir bağ olduğunu düşündükleri anlatılıyor.</p>
<p>Devletin kirli bir geçmişi var, Kürtlere haklarını vermek yerine onları ezmek politikası devleti çürüttü.</p>
<p>Kürt meselesini çözmeden devleti temizlemek de pek mümkün görünmüyor.</p>
<p>AKP, bu çürümüş devleti değiştirmek, demokrasi ve hukuk temelinde çağdaş bir devlet oluşturmak, bütün vatandaşların haklarına sahip çıkmak vaadiyle iktidara geldi.</p>
<p>Bu yolda önemli adımlar da attı.</p>
<p>Ama yarı yolda durdu.</p>
<p>Yapılabilecek en tehlikeli işi yaptı.</p>
<p>Eski nizam dağıldı, yerine yenisi kurulamadı.</p>
<p>Her şey darmadağın oldu.</p>
<p>Niye?</p>
<p>Sanırım Erdoğan’ın ve çevresinin yanlış bir analizinden kaynaklandı her şey.</p>
<p>Yolun bir yerinde Erdoğangiller, devlete sahip olduklarını, <b>“egemenlere kayıtsız şartsız” </b>bir iktidar sağlayan 12 Eylül rejimini değiştirmek yerine onun avantajlarından yararlanmanın daha akıllıca olduğuna karar verdiler.
                                    	<br/><br/>
<a class="lnk2" href="/web/20130525033739/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-gemi.htm), [web.archive.org (arşiv bağlantısı)](http://web.archive.org/web/20130525033739/http://www.taraf.com.tr/ahmet-altan/makale-gemi.htm)
