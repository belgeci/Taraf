# PKK’nın zaferi ve Ağar

*Ahmet Altan 16.09.2011*

<div class="yazi"><p>Daha önce de birkaç kez yazmaya çalışmıştım, PKK aslında devleti yendi, sadece yenmedi bozguna uğrattı.</p>
<p>Devlet, PKK karşısında başarılı olabilmek için bütün varlığından, hukukundan, saygınlığından, onurundan, güvenilirliğinden, kısacası devlet olmaktan vazgeçti.</p>
<p>PKK’nın en büyük zaferi, bir devleti <b>“devlet olmaktan vazgeçmek”</b> zorunda bırakmasıdır.</p>
<p>Ve, emin olun bu büyük bir zaferdir.</p>
<p>Bu büyük bozgun döneminde devlet kendi içinde <b>“illegal”</b> örgütler kurdu, mafyayla işbirliğine gitti, binlerce cinayet işleyerek insanları sokaklarda öldürdü, uyuşturucu ticareti yaptı, haraç aldı, çeteleşti, devasa bir suç örgütüne dönüştü.</p>
<p>Subaylarını sıradan katiller haline getirdi.</p>
<p>Polisleri haraç kavgalarına karıştı.</p>
<p>Zaten pek disiplini olmayan ordu tümüyle disiplinden ve hiyerarşik yapıdan koptu.</p>
<p>Cuntacılık, darbecilik ordunun içinde yaygınlaştı.</p>
<p>Yargıçlar, devletin suçlularını korumak için yasaları gözardı etti.</p>
<p>MİT’in bazı üyeleri mafyanın emrine girerek kendi devletlerine ve hükümetlerine karşı mücadele etti.</p>
<p>Devletin <b>“bozgun”</b> yılları ülke tarihinin de en kanlı dönemlerinden biri oldu.</p>
<p>Kürtleri, solcuları, Atatürkçüleri öldürdüler.</p>
<p>Subaylardan, polislerden, MİT’çilerden, mafyacılardan oluşan çeteler türedi devletin içinde, üstelik birbirlerine <b>“para”</b> kavgasında rakip haline gelen çetelerin sayısı birden fazlaydı.</p>
<p>Bu disiplinsiz yapının içinde, <b>“sahipsiz duran”</b> iktidarı ele geçirmek isteyen generallerin kurduğu cuntalar da çoğaldı.
                                    	<br/><br/>
<a class="lnk2" href="/web/20111221061342/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-pkk-nin-zaferi-ve-agar.htm), [web.archive.org (arşiv bağlantısı)](http://web.archive.org/web/20111221061342/http://www.taraf.com.tr:80/ahmet-altan/makale-pkk-nin-zaferi-ve-agar.htm)
