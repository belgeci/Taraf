# Pusu

*Ahmet Altan 19.10.2011*

<div class="yazi"><p>PKK dün Bitlis’te mayınlı bir tuzakla beş polisi ve o sırada oradan geçen bir babayla iki yaşındaki kızını öldürdü.</p>
<p>Ölü sayısının daha da artmasından korkuluyor.</p>
<p>Baştan beri, dağlarda sıkışan PKK’nın şehirlere inerek intihar ettiğini düşünüyorum.</p>
<p>Çünkü bu eylemleriyle devletten ziyade Kürt halkıyla inatlaşmaya başladı.</p>
<p>Kürtler bunları istemiyorlar.</p>
<p>PKK’nın her eylemini ve bedeli ne olursa olsun her Türk’ün ölümünü sevinçle karşılayacak birileri vardır elbette ama onlar çoğunluğu temsil etmiyor artık.</p>
<p>İyice dengesini yitirmeye başlayan PKK yandaşı Kürt medyasının pervasızca <b>“sansürlediği”</b> Apo, son mesajında “<b>sivil ölümleri konusunda”</b> PKK’yı boşuna eleştirmedi.</p>
<p>Sanırım Apo, İmralı’da olmasına rağmen kendi halkının nabzını diğerlerinden daha iyi tutuyor.</p>
<p>PKK, şehirlere indiğinde sivil ölümleri kaçınılmazdır.</p>
<p>Dün olduğu gibi herkese açık bir yolda polis aracını havaya uçurduğunda iki yaşındaki bir bebekle babasını da öldürürsün.</p>
<p>İki yaşındaki bebekleri öldürerek de onurlu bir savaş sürdüremezsin.</p>
<p>Daha geçenlerde PKK’lılar Batman’da hamile bir kadınla kızını ve karnındaki bebeği öldürdüler.</p>
<p>Kürt halkı, bu kadar çok çocuk ve kadın öldüren bir <b>“Kürt”</b> örgütüyle mi onur duyacak?</p>
<p>Böyle olacağını sanan biri varsa Kürt halkını hiç tanımıyor demektir.</p>
<p>Kürtler barış istiyor.</p>
<p>Onurlu ve eşit bir barış.</p>
<p>Daha dün yedi yüzden fazla Sivil Toplum Kuruluşu Diyarbakır’da iki tarafa da ateşkes çağrısı yaptı.</p>
<p>Ertesi gün PKK bu pusuyla çıktı ortaya.
                                    	<br/><br/>
<a class="lnk2" href="/web/20130508162155/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20130508162155/http://taraf.com.tr/ahmet-altan/makale-pusu-2.htm)
