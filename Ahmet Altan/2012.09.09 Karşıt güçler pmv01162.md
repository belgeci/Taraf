# Karşıt güçler

*Ahmet Altan 09.09.2012*

<div class="yazi"><p>Bir şekilde Başbakan Erdoğan’ı anlayabildiğimi sanıyorum.</p>
<p>Onun <strong>“hizmet”</strong> konusunda çok büyük bir yeteneği var, gerçekten de harika işler yapıyor, yollar, köprüler, hastaneler inşa ediyor, metrolar, tüneller açıyor ve bu konularda müthiş bir güven ve sevinçle konuşuyor.</p>
<p>İstiyor ki yaptığı işler takdir edilsin, alkışlansın.</p>
<p>Eğer Erdoğan sadece ekonomiden ve hizmetten sorumlu olsaydı onu takdir etmemek, hakkını vermemek gerçekten nankörlük olurdu.</p>
<p>Sıkışıklık siyasi konularda çıkıyor.</p>
<p>Türkiye’nin çok büyük sosyal ve siyasi sorunları var.</p>
<p>Çözülmesi de çok kolay değil, çözebilmek için bambaşka yetenekler, birikimler, kadrolar gerektiriyor.</p>
<p>Başbakan ve hükümeti o konuları çözemiyor.</p>
<p>Ve Erdoğan, anladığım kadarıyla, hizmetteki büyük başarısının hatırına siyasetteki başarısızlıkların görülmemesini istiyor.</p>
<p>Sanırım insani bir zaafla hep başarılarını görüyor, bunların yeterince önemsenmediğini düşünüyor ve başarılarının önemsenmemesi, onu <strong>“başarısızlıklarıyla”</strong> ilgili eleştirileri de <strong>“düşmanlık”</strong> olarak değerlendirmesine yol açıyor.</p>
<p>Son zamanlarda çok yoğunlaşan felaketler, onlara bağlı eleştiriler Erdoğan’ın <strong>“düşman”</strong> algısını da fazlasıyla güçlendiriyor.</p>
<p>Korkarım artık bütün hayatı ve bütün dünyayı sadece <strong>“dostlar”</strong> ve <strong>“düşmanlar”</strong> olarak değerlendiriyor.</p>
<p>Bu, çok keskin, savaşa giden askerlere mahsus bir ayırım.</p>
<p>Böyle bir <strong>“savaş”</strong> psikolojisine girdiğinizde artık dostlardan sadece <strong>“destek ve övgü”</strong> bekliyorsunuz, her türlü eleştiri de <strong>“düşmanlık”</strong> sınıfına giriyor.</p>
<p>Ve, bir asker gibi <strong>“düşmanlarını”</strong> yok etmek istiyor.</p>
<p>Geçen hafta CNN’den Amanpour’a verdiği röportajda <strong>“Ben eleştirilere bir şey demiyorum, hakarete tahammül edemiyorum”</strong> demişti.
                                    	<br/><br/>
<a class="lnk2" href="/web/20130525045607/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-karsit-gucler.htm), [web.archive.org (arşiv bağlantısı)](http://web.archive.org/web/20130525045607/http://www.taraf.com.tr/ahmet-altan/makale-karsit-gucler.htm)
