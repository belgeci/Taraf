# Hepsi Atatürkçü

*Ahmet Altan 02.09.2012*

<div class="yazi">Eğitim sopasıyla öyle bir vurdular ki toplumun belkemiğini kırdılar.<br/><br/>İki büklüm bir hâle getirdiler.<br/><br/>Cumhuriyetin yarattığı bu sakatlığın başlangıç noktasında ise Atatürk propagandası vardı.<br/><br/>Atatürk bu ülkeyi bir diktatör olarak yönetti.<br/><br/><strong>“Yarın cumhuriyeti ilan ediyoruz”</strong> diyebilecek bir iktidara sahipti.<br/><br/>Bir gecede cumhuriyete geçtik.<br/><br/>Bir gecede kurulan cumhuriyet de bir türlü büyüyüp güçlenip <strong>“demokrat”</strong> bir olgunluğa sahip olamadı.<br/><br/>Atatürk’ü yüceltirken kaçınılmaz olarak <strong>“diktatörlüğü”</strong> de yücelttik, insanlar <strong>“tek adam”</strong> yönetiminin gücüne iman ettiler.<br/><br/>Bugün bile hâlâ <strong>“bir Atatürk gelse”</strong> diyen milyonlarca insan var bu ülkede, bir toplum olarak bir şey yapamayacağımıza inanan, milyonlarca insanın yapamadığını bir insanın yapabileceğini kabul eden zihnen mefluç bir toplumuz.<br/><br/>Düşünün ki 2012 yılında <strong>“Atatürk ilke ve inkılâplarını”</strong> üniversitelerde okutan ve bu dersin okutulmasından medet uman bir ülkeyiz.<br/><br/>Bunu okuturken Atatürk’ün bir diktatör olduğunu söylemez ama diktatörlüğü överek çocukları <strong>“diktatörlere biat etmenin”</strong> bir görev olduğuna inandırırız.<br/><br/>Diktatörlük övgüleriyle yetişen, sorunları ancak <strong>“tek adamların”</strong> çözebileceğine inanan, kendine ve kendisine benzeyenlere hiç güvenmeyen, biat etmeyi kutsallaştıran, kul hâline gelmeyi yücelten bir toplum sorunları çözecek bir iradeye sahip olabilir mi?<br/><br/>Sorunları çözebilir mi?<br/><br/>Kimlik ve kişilik sahibi olabilir mi?<br/><br/>Özgürlüğün önemini anlayabilir mi?<br/><br/>Sanırım Bernard Lewis’in bir sözüydü, <strong>“Batılılar özgürlük, Doğulular adalet ister”</strong> demişti.<br/><br/>Doğru bir saptama bence.
                                    	<br/><br/>
<a class="lnk2" href="/web/20130525035444/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-hepsi-ataturkcu.htm), [web.archive.org (arşiv bağlantısı)](http://web.archive.org/web/20130525035444/http://www.taraf.com.tr/ahmet-altan/makale-hepsi-ataturkcu.htm)
