# Mahşer

*Ahmet Altan 03.05.2012*

<div class="yazi"><p>Türkiye’nin en büyük günahkârı askerî vesayetti.</p>
<p>Bu büyük günahkâr günahlarının kefaretini ödeyerek sahneden çekildi.</p>
<p>Onun sahneden çekilmesiyle şimdi <b>“ezilenlerin”</b> mahşer günü yaklaşıyor.</p>
<p>Solcusu sağcısı, dindarı dinsizi, muhafazakârı moderni, Sünni’si Alevi’si, Kürt’ü ve Türk’üyle herkesin günah defteri açılacak gibi gözüküyor.</p>
<p>Herkesin günahı tek tek sayılacak.</p>
<p>Bu yeni ve alışmadığımız bir dönem.</p>
<p>Çok da huzursuzluk yaratacak.</p>
<p>Saklananlar, üstü örtülenler ortaya çıkacak.</p>
<p>İsrafil’in Sur’unu solcular için Halil Berktay çaldı.</p>
<p>Çok sarsıcı bir iddiayla ortaya çıkarak, 1 Mayıs 1977’deki korkunç olaylara <b>“sol fraksiyonların”</b> kendi aralarındaki çatışmaların yol açtığını söyledi.</p>
<p>İlk tepki büyük bir küfür salvosu oldu.</p>
<p>Ama o günü yaşayan diğer sol liderlerle ve olayın önemli tanıklarıyla konuşunca Berktay’ın söylediklerinin öyle kolayca yabana atılamayacağı ortaya çıkıyor.</p>
<p>Dev-Genç’in o zamanki liderlerinden Bülent Uluer, olayların önce Maocuların ateş açmasıyla başladığını, daha sonra da öbür grupların ateş ettiğini söylüyor.</p>
<p>Ona göre de silahları patlatanlar solcular.</p>
<p>Sular İdaresi’nin üstündeki polisleri görüntüleyen tek insan olan İshak Işıtan ise <b>“ben polislerin ateş açtığını görmedim”</b> diyor.</p>
<p>Belli ki <b>“Taksim’e girme”</b> savaşında solcu gruplar silahlara sarılmış, çıkan izdihamda da insanlar ölmüş.</p>
<p>İşin gerçeğinin bu olduğu az çok ortaya çıkıyor.</p>
<p>Ama bu gerçeğin, gerçeğin bütünü olduğundan emin değilim doğrusu.</p>
<p>Ateş edenlerin <b>“solcular”</b> olması <b>“devletin”</b> karanlık yüzünün orada olmadığını kanıtlamaz bence.</p>
<p>Asıl büyük soru ve tartışma bundan sonraki soruların cevabında çıkacak ortaya.</p>
<p>O dönemde solun içinde <b>“devlet”</b> ne kadar vardı?</p>
<p>Taksim’deki o kanlı günde meydanda binlerce silah olduğundan söz ediliyor, o silahlar Türkiye’ye nasıl girdi, solcu çocukların eline nasıl geçti, o silahların paraları nasıl bulundu?</p>
<p>Devletten habersiz bu ülkeye binlerce silah sokulabileceğine inanan kimse olduğunu sanmıyorum.
                                    	<br/><br/>
<a class="lnk2" href="/web/20130525040040/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-mahser.htm), [web.archive.org (arşiv bağlantısı)](http://web.archive.org/web/20130525040040/http://www.taraf.com.tr/ahmet-altan/makale-mahser.htm)
