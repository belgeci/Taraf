# 28 Şubat ve keyfîlik

*Ahmet Altan 13.04.2012*

<div class="yazi"><p>Böylece en aşağılık dönemlerden biriyle ilgili operasyon da başladı.<br/><br/><b>“Psikolojik savaşın”</b> en fazla devreye sokulduğu, fütursuzca insanlara iftira atıldığı, sahte belgelerle andıçlar düzenlendiği, medyanın yardımına en fazla koştuğu darbelerden biri olan 28 Şubat da yargı önüne çıkıyor.</p>
<p>Sabahleyin haberleri dinlerken, <b>“herşey lime lime oluyor, ne olacak bunun sonu”</b> diyen ağlamaklı sesler de duydum.</p>
<p>Ne olacak, bu rezil vesayet sistemi son zerresine kadar berhava edilecek.</p>
<p>Devletin imkânlarıyla insanları öldürme, karalama, hapislere atma, çeteler kurma rezillikleri bitirilecek.</p>
<p>Artık en alçağı bile darbeleri açıkça destekleyemediği için <b>“vesayetin”</b> sona erdirilmesine <b>“ama Tayyip otoriter bir rejim kuruyor”</b> diye karşı çıkıyorlar.</p>
<p>Sanki bir otoriter sistemi önlemenin yolu başka bir otoriter sistemi desteklemekmiş gibi.</p>
<p>Başbakan Erdoğan imkân bulsa sadece <b>“otoriter ve keyfî”</b> bir yönetim kurmaz, imparatorluğunu da ilan eder.</p>
<p>Buna engel olmak için gidip <b>“askerî vesayetin”</b> postallarına yamanmayacaksın, askerî vesayete de karşı çıkacaksın, Erdoğan’ın keyfîliğine de.</p>
<p>Erdoğan’ın keyfîliğini önlemenin çaresi ordu değil, demokrasi.</p>
<p>CHP, muhalefeti Silivri önlerinde Ergenekon’u desteklemekte değil de demokraside arayabilseydi Türkiye’yi sallardı.</p>
<p>Muhalefeti <b>“demokraside”</b> değil de <b>“askerî vesayetin”</b> yamaklığında aradığı için şimdi kendisi sallanıyor.<br/><br/><b>“Otoriter ve keyfî”</b> dedikleri Erdoğan hâlâ hepsinden daha demokrat duruyor.</p>
<p>Demokrasi yarışında Erdoğan’ın bile gerisinde kalarak ne siyaset yapılabilir, ne de gazetecilik.</p>
<p>Her türlü otoriterliğe, keyfîliğe, hukuksuzluğa toptan karşı çıksanıza.
                                    	<br/><br/>
<a class="lnk2" href="/web/20130525045229/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-28-subat-ve-keyfilik.htm), [web.archive.org (arşiv bağlantısı)](http://web.archive.org/web/20130525045229/http://www.taraf.com.tr/ahmet-altan/makale-28-subat-ve-keyfilik.htm)
