# 12 Eylül

*Ahmet Altan 05.04.2012*

<div class="yazi"><p>Çok darbe gördüm.</p>
<p>Çok asker cemsesi, asker postalı, radyo bildirisi, arama ilanı, baskınlar gördüm..</p>
<p>Benim yaşımdaki herkes gördü bunları.</p>
<p>12 Mart olduktan hemen sonra bizim evin etrafında birdenbire ayakkabı boyacıları, işportacılar, aylak aylak dolaşan sakalı uzamış tuhaf insanlar peyda olmuştu.</p>
<p>O sıralarda Küçükçekmece’nin oralarda bir gazeteciler sitesinde oturuyorduk, kuş uçmaz kervan geçmez bir yer, ne biri ayakkabısını boyatır, ne işportacıdan alış veriş eder.</p>
<p>Annem pencereye gidip gidip o adamlara bakıyordu.</p>
<p>Ertesi gün sabaha karşı iki siyah araba durmuştu bizim kapının önünde.</p>
<p>Bizim eve giren iki yorgun suratlı sivili hâlâ hatırlıyorum, babam, <b>“Ben hazırlanırken bir kahve için”</b> demişti, annem onlara kahve yapmıştı.</p>
<p>Utangaç utangaç içmişlerdi kahvelerini.</p>
<p>Sonra babamı alıp gittiler.</p>
<p>Yarım saat önce de İlhan Bey’i almışlardı.</p>
<p>Handan Hanım arayıp haber vermişti zaten, <b>“İlhan’ı aldılar, Çetin’i almaya geliyorlar”</b> diye.</p>
<p>Turhan Bey, Mehmet ve ben günlerce kışla kapılarında İlhan Bey’le babamı aramıştık.</p>
<p>Çocuklarını arayan anneler babalar vardı etrafta.</p>
<p>Gençleri topluyorlardı.</p>
<p>Selimiye’nin pencerelerindeki demir parmaklıklara yapışmış beyaz eldivenleri hatırlıyorum en çok, Deniz Harp Okulu öğrencilerini de toplamışlardı, onların elleriydi onlar.</p>
<p>Deniz Gezmiş’ler yakalandığında Gülnur Sanem’e hamileydi.</p>
<p>Asıldıkları sabah hastaneye gitmiştim.</p>
<p>Gülnur ağlıyordu, “bu ülkede çocuk doğurmak istemiyorum” diye.</p>
<p>Aylardan mayıstı.</p>
<p>Babam hapisteyken bir sabaha karşı evimizi bastılar.</p>
<p>Süngülü askerler girdi evin içine.</p>
<p>Uzun boylu bir binbaşı küstahça dolaştı evin bütün odalarını, annemi azarladı, benim bıyıklarımı tutup sallayarak çekti, <b>“nedir bu bıyıklar”</b> diye.
                                    	<br/><br/>
<a class="lnk2" href="/web/20130525045231/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-12-eylul-3.htm), [web.archive.org (arşiv bağlantısı)](http://web.archive.org/web/20130525045231/http://www.taraf.com.tr/ahmet-altan/makale-12-eylul-3.htm)
