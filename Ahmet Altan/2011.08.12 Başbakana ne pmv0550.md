# Başbakana ne

*Ahmet Altan 12.08.2011*

<div class="yazi"><p>Çok garip bir durumla karşı karşıyayız.</p>
<p>Ya Fenerbahçe Başkanı, Başbakan hakkında bile yalanlar uyduran, palavra atmaktan hiç kaçınmayan biri...</p>
<p>Ya da Başbakan Erdoğan hiç üstüne vazife olmayan işlere bile karışıyor, tehlikeli ve gereksiz işler yapıyor.</p>
<p>Bizim gazetede bugün okuyacaksınız.</p>
<p>Polisin teknik takiple tesbit ettiği bir konuşmasında Aziz Yıldırım, Başbakan Erdoğan’la arasında geçen bir konuşmayı aktarıyor.</p>
<p>Başbakan, Yıldırım’a, Federasyon Başkanı olarak <b>“Kimi istiyorsan, onu söyle”</b> demiş.</p>
<p><b><br/>“Mehmet Ali Aydınlar mı olsun, Mahmut mu?”</b></p>
<p>Başbakan’la arasında geçen bu konuşmayı aktaran Yıldırım daha sonra ekliyor, <b>“Benim söylemediğim adam ne başkan olur, ne bilmem ne olur, onu bilin yani”</b>.</p>
<p>Bu ilişki baştan sona <b>“faul”</b> bir ilişki.</p>
<p>Her açıdan sorunlu.</p>
<p>Birincisi, Başbakan Erdoğan’ın Aziz Yıldırım’la bu yakınlığı nereden geliyor?</p>
<p>Başbakan, Aziz Yıldırım’ın, artık resmî kayıtlarla ortaya çıkan ilişkilerini bilmiyor mu?</p>
<p>Federasyon’a başkan seçilecek isimlerle ilgilenecek kadar <b>“futbol dünyasının”</b> içine dalmış olan Erdoğan’ın bunları bilmemesi mümkün mü?</p>
<p>Böyle biriyle niye böyle bir yakınlık kuruyor?</p>
<p>Başbakan Erdoğan’la Aziz Yıldırım’ın bu yakınlığı nereden kaynaklanıyor?</p>
<p>İkincisi...</p>
<p>Biz nasıl bir ülkede yaşıyoruz?</p>
<p>Eğer Futbol Federasyonu Başkanı’nı Başbakan seçecekse, bütün o kurullara, üyelere, seçimlere ne gerek var?</p>
<p>Hepsi göstermelik mi bunların?</p>
<p>Başbakan, özerk bir kurumun başkanlığı için <b>“Bunu seçeceksiniz”</b> diyor ve herkes <b>“onu”</b> seçiyor.
                                    	<br/><br/>
<a class="lnk2" href="/web/20111214093632/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-basbakana-ne.htm), [web.archive.org (arşiv bağlantısı)](http://web.archive.org/web/20111214093632/http://www.taraf.com.tr:80/ahmet-altan/makale-basbakana-ne.htm)
