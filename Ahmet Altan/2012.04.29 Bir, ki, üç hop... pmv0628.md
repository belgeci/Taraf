# Bir, ki, üç hop...

*Ahmet Altan 29.04.2012*

<div class="yazi"><p>Dideler ruşen, çocuklar gene stadyumlarda hoplayıp zıplayacaklarmış.</p>
<p>Eğer 19 Mayıs’ta çocuklar stadyumlarda göğüslerinden bayraklar çıkartarak gösteriler yapmasalardı <b>“emperyalizm”</b> büyük bir zafer kazanmış olacaktı, irtica hortlayacaktı, Atatürkçülük zedelenecekti, ulusalcılık yaralanacaktı, milli birlik ve beraberlik tehlikeye girecekti, bölücülük alıp başını gidecekti.</p>
<p>Danıştay, <b>“muhtaç olduğumuz kudreti damarlarımızdaki asil kandan”</b> başka yerde bulmayan anlayışın bayraklarını gene gönderlere çekti.</p>
<p><b><br/>“Diktatörlük geleneklerini”</b> kutsallaştıran anlayış artık bu saçmalıklardan başka sığınacak yer bulamıyor, geçmiş yüzyıldan kalan gösterilerle varlığını sürdürmeye çalışıyor.</p>
<p>Danıştay’ın kararı asında o kadar da önemli değil, hayat bu kararı <b>“kadük”</b> eder nasıl olsa.</p>
<p><b><br/>“Hopla zıpla Atatürkçülüğü”</b> dertlerine deva olmaz.</p>
<p>Asıl önemli olan CHP’nin bu tür garipliklerin partisi olmaktan kurtulup kurtulmayacağı.</p>
<p>Biliyorum, solculuğu <b>“küçük burjuva takıntıları ve din düşmanlığı”</b> sanan kesimin dışında kalan, Marksist kökten gelen, demokrasiyi önemseyen, değişimci ve gerçek solcular CHP konularından sıkılıyorlar, bu partiden hiçbir şey olmayacağını düşünüyorlar.</p>
<p>CHP’yi bir parti olarak gördüğünüzde ve onun bugünkü siyasetine, klişelerine, geçmişe dönme taleplerine, Ergenekon hayranlığına, darbe yandaşlığına baktığınızda CHP’den umut kesmek kolay.</p>
<p>Ama CHP’nin bir de geniş bir tabanı var.</p>
<p>Bu taban bugün geçmiş bir faşizmin destekçisi durumunda.</p>
<p>Kemalizmin ilk günlerini özleyip duruyor.</p>
<p>Ama beni CHP tabanıyla ilgili umutlandıran bir başka gerçek var.</p>
<p>Bu insanlar <b>“solcu”</b> olmak istiyorlar, kendilerine <b>“solcu”</b> denmesini istiyorlar, solcu ve ilerici olamıyorlar ama solculuğa ve ilericiliğe hayranlar, halkı <b>“aptal”</b> yerine koymalarına rağmen içlerinde hep bir <b>“halk için mücadele”</b> özlemi barındırıyorlar.
                                    	<br/><br/>
<a class="lnk2" href="/web/20130525035343/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-bir-ki-uc-hop.htm), [web.archive.org (arşiv bağlantısı)](http://web.archive.org/web/20130525035343/http://www.taraf.com.tr/ahmet-altan/makale-bir-ki-uc-hop.htm)
