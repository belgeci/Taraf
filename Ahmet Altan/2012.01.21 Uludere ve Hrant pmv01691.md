# Uludere ve Hrant

*Ahmet Altan 21.01.2012*

<div class="yazi"><p>Başbakan Erdoğan dün <b>“Kimse endişe etmesin Uludere ve Dink cinayeti Ankara’nın dehlizlerinde kaybolmaz”</b> dedi.</p>
<p>Güzel bir söz.</p>
<p>Bana, ünlü bir yazarın, kendisine romanını gönderen genç bir yazara yazdığı mektubu hatırlattı, <b>“Romanınızda güzel ve doğru şeyler var ama güzel olanlar doğru değil, doğru olanlar da güzel değil”</b>.</p>
<p>Başkan Obama, yeryüzünde en çok güvendiği beş liderin arasında Başbakan Erdoğan’ın da adını saydı, verdiği sözleri tutan biri olduğunu söyledi.</p>
<p>Gurur verici bir açıklama.</p>
<p>Keşke aynı güven bizde de olsaydı, keşke Erdoğan kendini desteleyenlere de aynı güveni verebilseydi, <b>“sözünü mutlaka tutar”</b> inancını yerleştirseydi.</p>
<p>Ama özelikle Hrant ve Uludere konularında Başbakan’a güvenmek o kadar kolay değil.</p>
<p>Hrant Dink öldürüleli beş yıl oldu.</p>
<p>Beş koca yıl.</p>
<p>Bu cinayetin azmettiricileriyle ilgili bütün bilgiler, kanıtlar Başbakan Erdoğan’ın iktidarında <b>“Ankara dehlizlerinde”</b> kayboldu.</p>
<p>Bugün bizim gazetenin sürmanşetinde göreceksiniz Dink’in avukatının açıklamasını, Erhan Tuncel ve Yasin Hayal’in cinayetten önceki iki yıl boyunca dinlenen konuşmalarının kayıtları polis tarafından cinayetten hemen sonra silinmiş.</p>
<p>Erdoğan o polislerle ilgili ne yaptı, o kayıtların kimin emriyle silindiğini sordu mu, o emri vereni yakalayıp ortaya çıkardı mı?</p>
<p>Hayır.</p>
<p>Niye?<br/><br/><b>“Ankara’nın dehlizlerinde kaybolmaz ama Trabzon’un dehlizlerinde mi kaybolur bu yeni Türkiye’de bilgilerle belgeler”</b> diye mi düşündü?</p>
<p>Başbakan Erdoğan, Dink’i vali yardımcısının yanında tehdit eden ve cinayet sürecinin başlangıç fişeğini yakan MİT görevlisi için ne yaptı?</p>
<p>Terfi ettirdi.
                                    	<br/><br/>
<a class="lnk2" href="/web/20130525045855/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-uludere-ve-hrant.htm), [web.archive.org (arşiv bağlantısı)](http://web.archive.org/web/20130525045855/http://www.taraf.com.tr/ahmet-altan/makale-uludere-ve-hrant.htm)
