# Balyoz ve sistem

*Ahmet Altan 22.09.2012*

<div class="yazi">Herhalde darbe girişimlerinin en <strong>“kibirlisi”</strong> Balyoz harekâtıydı.<br/><br/>Çok açık, çok pervasız yapmışlardı. Teybe kaydettikleri konuşmaları, <strong>“İsrail gibi ezelim”</strong> önerileri, hakiki isimlerle düzenlenmiş fişlemeler, tutukluların toplanacağı yerler.<br/><br/>Saklamaya bile uğraşmamışlardı.<br/><br/>Emirlerin hiçbirine uymamışlardı.<br/><br/>Darbenin lideri, Genelkurmay Başkanı’na hakaret etmiş, daha sonra bunu açıklamıştı.<br/><br/>MİT Başkanı’nın <strong>“Birinci Ordu darbeye hazır”</strong> dediğini gazeteciler günlüklerine yazmıştı.<br/><br/>Her şey ortadaydı.<br/><br/>Asla yargılanabileceklerini düşünmemişlerdi.<br/><br/>Yargılandılar.<br/><br/>Çok ağır cezalara çarptırıldılar.<br/><br/>Eğer darbeyi gerçekleştirebilselerdi, listelerine yazdıkları isimlerden çoğu bugün hayatta olmayacaktı.<br/><br/>Darbecilerin aldıkları cezalar, bundan sonra darbeyi düşünecek olanları caydıracak bir örnek oluşturacaktır.<br/><br/>Mutlaka darbeyi aklından geçirenleri geriye püskürtecek <strong>“hukuki bir çerçeveyi”</strong> sağlamlaştırmak, darbenin düşünülemeyeceği <strong>“demokratik bir sistem”</strong> kurmak gerek.<br/><br/>Balyozcular cezalandırıldı ama biz “demokratik bir sistem” kuramadık.<br/><br/>Uludere’den bu yana çok kuşku verici olaylar yaşıyoruz.<br/><br/>Uğursuz bir hazırlık, en azından bir <strong>“niyet”</strong> kokusu var bütün yaşananlarda.<br/><br/>33 asker olayını hatırlatan Bingöl baskını daha yeni içimizi dağladı.<br/><br/>Facia, baştan aşağıya şüpheli sorularla dolu.<br/><br/>Bu tür kuşkuları geride bırakabilmek için hukuku ve demokrasiyi <strong>“evrensel düzeye”</strong> getirmeliyiz ama bunu bir türlü yapmıyoruz.<br/><br/>AKP iktidarı, bu çürümüş devletin sistemini değiştirmedi.<br/><br/>Çürümüş sistemin tepesine <strong>“kendisine bağlı adamlar”</strong> yerleştirmesinin yeterli olacağını düşündü.
                                    	<br/><br/>
<a class="lnk2" href="/web/20130525045838/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-balyoz-ve-sistem.htm), [web.archive.org (arşiv bağlantısı)](http://web.archive.org/web/20130525045838/http://www.taraf.com.tr/ahmet-altan/makale-balyoz-ve-sistem.htm)
