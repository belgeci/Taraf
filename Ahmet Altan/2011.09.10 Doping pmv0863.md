# Doping

*Ahmet Altan 10.09.2011*

<div class="yazi"><p>Savaş çığlıkları, meydan okumalar, kavmi, ırkı, milleti yücelten milliyetçi haykırışlar, <b>“biz çok güçlüyüz”</b> böbürlenmeleri, tehditkâr nutuklar her zaman kitleleri hareketlendirir, <b>“şiddet”</b> kendi çevresinde heyecanı yüksek bir taraftar kalabalığı oluşturur, bir tür toplumsal <b>“doping”</b> etkisi yaratır.</p>
<p>Bu heyecan, bu dopingli kabarma siyasetçilerin hoşuna gider.</p>
<p>Hem safları sıklaştırmanın, hem gerçek sorunları gizlemenin, hem de taraftarı hareketlendirmenin en iyi yoludur.</p>
<p>Ama her <b>“doping”</b> gibi bir sorunu vardır.</p>
<p>Bünyede hasar oluşturur.</p>
<p>Tedavisi zor yaralar bırakır.</p>
<p>Dün İhsan Dağı, <i>Zaman</i> gazetesinde çok güzel anlatıyordu; savaş daima demokrasiyi ve sivilleşmeyi geriletir, silahı ve silahlıları yüceltir.</p>
<p>Hükümet son zamanlarda şiddetli ve tehditkâr bir üsluba fazla abanıyor.</p>
<p>Başbakan’ın İsrail’le ilgili her açıklamasından sonra <b>“Türkiye mutlaka savaşmak mı istiyor”</b> sorusu insanın zihnine takılıyor.</p>
<p>Başbakan’ın yakınları <b>“Doğu Akdeniz’i kontrol etmenin yararları”</b> üzerine yazılar yazıyor.</p>
<p>Kıbrıs’ın stratejik öneminden bahsediyor.</p>
<p><b><br/>“Kıbrıs’ın jeo-stratejik önemi ve Doğu Akdeniz’i denetlemenin gereği”</b> konuşmaları bize hiç yabancı değil, biz bunları yıllar önce generallerden de dinledik.</p>
<p>Garip bir biçimde, <b>“Gazze”</b> meselesi yavaş yavaş <b>“Doğu Akdeniz’in egemenliği”</b> meselesine doğru kayıyor sanki.</p>
<p>Bu konuşmalar, bu yazılar, <b>“emperyal bir gücün fütuhat hazırlığı”</b> gibi çınlıyor insanın zihninde.</p>
<p><b><br/>“Biz çok güçlüyüz ve bölgeyi biz denetleyeceğiz”</b> inancı, milliyetçi ruhlara tatlı bir şerbet hazzı verebilir ama <b>“evrensel bir akılda”</b> ciddi endişeler yaratır.
                                    	<br/><br/>
<a class="lnk2" href="/web/20120106232336/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-doping.htm), [web.archive.org (arşiv bağlantısı)](http://web.archive.org/web/20120106232336/http://www.taraf.com.tr:80/ahmet-altan/makale-doping.htm)
