# Kötü şeyler, iyi şeyler

*Ahmet Altan 04.03.2012*

<div class="yazi"><p>İskoç duşu denen bir işkence yöntemi vardır. </p>
<p>Tazyikli kaynar suyla, buz gibi soğuk suyu aynı anda püskürtürler kurbanın üstüne. </p>
<p>Bazen hepimizin İskoç duşunun altına sokulduğumuzu düşünüyorum. </p>
<p>Yazıya oturduğumda Pozantı’daki korkunç olayları, başına gelen felaketleri ağlayarak anlatan küçük çocuğu yazmayı düşünüyordum.</p>
<p>Çocuğun anlattıkları öylesine yaralamıştı ki içimi, duyduğum hiddet neredeyse aklın barikatlarını delip, hepimizin içinde var olduğu söylenen o ilkel şiddeti ayaklandırmıştı.</p>
<p>Bunları yapanların herkese örnek olacak ve bir daha asla unutulmayacak biçimde cezalandırılması gerektiğine bütün yüreğimle inanıyorum.</p>
<p>Pozantı Cezaevi Müdürü’nün, <b>“taş atan”</b> çocuklara söylediği sözü hiç unutmayacağım.<br/><br/><b>“Sizi Özgür’ün yanına vereceğim.”</b></p>
<p>Özgür denen yaratık, çocukların ırzına geçmesiyle <b>“meşhur”</b> bir mahkûmdu anlaşılan, müdür bunu biliyor, engellemiyor ve kızdığı çocukları onun koğuşuna bilinçli bir şekilde yerleştiriyordu.</p>
<p>Onların ırzına geçsin diye.</p>
<p>Müdürün istediği de olmuştu zaten; <b>“müdürün ırza geçme aleti”</b> koğuşuna konan çocukların ırzına geçilmişti.</p>
<p>Başbakan’ın da, Adalet Bakanı’nın da benim kadar içlerinin acıyacağına ve benim kadar hiddetleneceğine eminim.</p>
<p>Onlara sormak istiyorum.</p>
<p>Bu adamlara ne yapacaksınız?</p>
<p>Açığa almanın yeterli bir tedbir olduğuna inanmıyorum.</p>
<p>Bu vahşetin, bu insanlık dışı rezilliğin hukuki bir karşılığı olmalı ve bu toplum o karşılığın ne olduğunu görmeli.</p>
<p>Bir çocuğu, olacakları bile bile, hatta öyle şeyler olsun diye bir sapığın yanına koymak ne demek?</p>
<p>Bundan daha ağır bir suç olabilir mi?</p>
<p>Böyle insanları kim hapishane müdürü yapıyor, kim çocukları böyle adamlara emanet ediyor?</p>
<p>İdari soruşturma sürerken savcıların derhal olaya el koyup, hapishaneyi çocukların ırzsına geçildiği bir cehenneme çeviren insanlık düşmanlarının adli takibata alınması gerektiği görüşünü paylaşmayacak kimse bulunduğunu sanmıyorum.
                                    	<br/><br/>
<a class="lnk2" href="/web/20130525042723/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-kotu-seyler-iyi-seyler.htm), [web.archive.org (arşiv bağlantısı)](http://web.archive.org/web/20130525042723/http://www.taraf.com.tr/ahmet-altan/makale-kotu-seyler-iyi-seyler.htm)
