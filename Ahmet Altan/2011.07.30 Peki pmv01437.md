# Peki

*Ahmet Altan 30.07.2011*

<div class="yazi"><p>Hem bu kadar suça bulaşacaksın hem de <b>“bana dokunma”</b> diyeceksin.</p>
<p>Hukuk sana dokununca da istifa edeceksin.</p>
<p>Ordu, hukuka ve demokrasiye alışmakta zorlanıyor.</p>
<p>Zorlanarak da olsa alışacak.</p>
<p>Genelkurmay Başkanlığı karargâhında <b>“hükümet aleyhtarı”</b> internet siteleri oluşturma cüretini gösterme özgürlüğü hiçbir orduya tanınmaz.</p>
<p>Emir komuta zinciri içinde <b>“halk iradesinin”</b> temsilcisine <b>“tuzak kuracaksın”</b>, hakaret edeceksin ve bunun hesabının sorulmasına karşı çıkacaksın.</p>
<p>Darbecilik, cuntacılık dönemi orduda sona eriyor.</p>
<p>Ve, <b>“darbecilik yasak”</b> emrini bir onur sorunu yapıyorlar.</p>
<p>Darbeci olmak, darbecileri korumak <b>“onuruna dokunmuyorsa”</b> zaten bu ülkenin ordusunda yerin yok.</p>
<p>Dünyanın ve Türkiye’nim değiştiğini algılamamaktaki bu ısrar sonunda bir sarsıntı yaratacaktı elbette.</p>
<p>Yarattı da.</p>
<p>Yıllardan beri <b>“askerliklerinin”</b> ne kadar yetersiz olduğunu izledik.</p>
<p>Karakollarını koruyamadılar, kendilerine emanet edilen çocukları koruyamadılar.</p>
<p>Hiçbiri bir karakol baskınındaki kayıpları <b>“onur sorunu”</b> olarak görmedi.</p>
<p>Çocukların ölümünden sonra bir tanesi bile istifa etmedi.</p>
<p>Ama generalleri hukuk sigaya çekince bundan onurları gocunuyor.</p>
<p><b><br/>“Onur”</b>u böyle anlayan generallere ihtiyacı yok bu ülkenin.</p>
<p>Niye çocuklar öldüğünde, <b>“biz yetersiziz, çekiliyoruz”</b> demediniz?</p>
<p>Askerliği unutup kendilerini <b>“ülkenin hâkimi”</b> sanan, sürekli olarak sivil hükümetleri sindirmek için uğraşan, darbe planları hazırlayan generallerin çekilmesinden kimseye bir zarar gelmez.
                                    	<br/><br/>
<a class="lnk2" href="/web/20111123071105/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123071105/http://taraf.com.tr/ahmet-altan/makale-peki-2.htm)
