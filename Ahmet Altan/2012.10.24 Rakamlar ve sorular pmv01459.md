# Rakamlar ve sorular

*Ahmet Altan 24.10.2012*

<div class="yazi"><p>Türkiye, <b>“buzlucam”</b> gibi bir ülke, birtakım gölgeleri, hareketleri görüyorsunuz ama o görüntüler net bir biçimde algılanamıyor.</p>
<p>Yaşananları anlayabilmeniz için aradan birkaç yıl geçmesi gerekiyor.</p>
<p>Şu anda net olarak rakamlarla görebildiğimiz, Türkiye’nin orduya, polise ve Diyanet’e bütçeden büyük pay ayırmış olduğu.</p>
<p>Hastanelerde insanlara insan gibi davranılmasını sağlayan AKP’nin en güvendiği dallardan biri olan <b>“sağlığa”</b> ayrılan bütçe Diyanet’e ayrılanın yarısı.</p>
<p>İmamlara doktorlardan daha fazla pay verilmesi nasıl yorumlanmalı acaba?</p>
<p>Dikkatimizin bu dünyadan öteki dünyaya döndüğünün bir işareti mi bu?</p>
<p>Silahlıların ve imamların bütçeden aldığı payları biraz fantastik bir yoruma tabi tutarsak, <b>“bu ülkede ölümle ilgili olanlara, yaşamla ilgili olanlardan daha fazla önem veriliyor”</b> diyebilir miyiz?</p>
<p>İç savaşın yaşandığı bir ülkede belki de bu normaldir.</p>
<p>Askere, polise ve imama ayrılan paranın, neyin tezahürü olduğunu herhalde daha sonraki yıllarda daha net öğreneceğiz.</p>
<p>Öldürmek için orduya 14 milyar, yaşatmak için sağlığa iki milyar.</p>
<p>Bu ülkede evvel eski ölüm yaşamı hep yener.</p>
<p>Ordunun aldığı parayı ne kadar doğru kullandığı ise apayrı bir konu.</p>
<p>Bu parayı modernleşmek için mi kullanıyorlar yoksa eski düzeni sürdürmek için mi sorusu daha epeyce cevabını bekler.</p>
<p>AKP’nin yaptırdığı araştırma ise toplumun <b>“ölüme”</b> o kadar da meraklı olmadığını ortaya koyuyor.</p>
<p>Bu ülkede yaşayan insanlar Suriye ile savaş istemiyorlar.</p>
<p>AKP’nin Suriye politikalarının halk tarafından tasvip edilmediği bizzat AKP’nin araştırmasında ortaya çıkmış.</p>
<p>Kürt meselesinde de bir araştırma yapsalar, sanıyorum ve umuyorum ki onda da <b>“barış”</b> isteği daha ağır basacak.
                                    	<br/><br/>
<a class="lnk2" href="/web/20130525025505/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-rakamlar-ve-sorular.htm), [web.archive.org (arşiv bağlantısı)](http://web.archive.org/web/20130525025505/http://www.taraf.com.tr/ahmet-altan/makale-rakamlar-ve-sorular.htm)
