# Zirveye doğru

*Ahmet Altan 02.07.2011*

<div class="yazi"><p>Kılıçdaroğlu’nun tek başına CHP’ye <b>“dikte ettirdiği”</b> ve buna karşı çıkanlara söz hakkı bile vermediği <b>“yemin krizi”</b> tutmadı.</p>
<p>Tutmaz. Tutması ihtimali de yok.</p>
<p>Kılıçdaroğlu, bir kurnazlık yapıp CHP’nin <b>“yemin krizini”</b> BDP’nin hamlesinin arkasına saklamaya uğraştı, sanki Ergenekon sanıklarının durumuyla <b>“bir cümle söylediği”</b> için hapiste olan Hatip Dicle’nin durumu aynıymış izlenimi yaratmaya çabaladı ama o da tutmadı.</p>
<p>Hatip Dicle’nin durumuyla Ergenekon sanıklarının durumu arasında dağlar kadar fark var.</p>
<p>Biri, <b>“fikir özgürlüğünün”</b> eksikliği yüzünden hapiste.</p>
<p>Diğerleri fikir de dâhil her türlü özgürlüğü yok etmeye çalışmak suçundan hapiste.</p>
<p>Halk, aradaki farkı anlamaz mı?</p>
<p>Halkı aptal sanmak mahvedecek bu adamları.</p>
<p>Bu halkın çok büyük çoğunluğu Ergenekon’dan nefret ediyor, Ergenekon’un bu ülkeyi çökertmeye çalışan bir güç olduğunu biliyor.</p>
<p><b><br/>“Yeter ki AKP gitsin, isterse ülke çöksün”</b> diyen iyice hastalanmış küçük bir kesimin dışında Ergenekon’a destek olabilecek kimse yok bu ülkede.</p>
<p>Ben CHP yönetimine, kendilerine basit bir soru sormalarını öneriyorum.</p>
<p>Geçtiğimiz eylüldeki Anayasa referandumdan önce Başbakan Erdoğan <b>“Apo ile görüşüldüğünü”</b> açıkladı.</p>
<p>Bu açıklamadan sonra referandumda yüzde 58 oy aldı.</p>
<p>Eğer Erdoğan, Apo’yla değil de <b>“Ergenekon’la görüşüldüğünü, meselenin çözümünün arandığını”</b> söyleseydi yüzde elli sekiz alabilir miydi?</p>
<p>Erdoğan’ı en fazla destekleyenler bile terk ederdi onu.
                                    	<br/><br/>
<a class="lnk2" href="/web/20111214093328/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-zirveye-dogru.htm), [web.archive.org (arşiv bağlantısı)](http://web.archive.org/web/20111214093328/http://www.taraf.com.tr:80/ahmet-altan/makale-zirveye-dogru.htm)
