# Kuzu kebap

*Ahmet Altan 01.11.2012*

<div class="yazi"><p>Varmış bir günahımız ki hayatımızı saçmalıklar üzerine yazı yazarak geçirmeye mahkûm edilmişiz.</p>
<p>Yunan mitolojisi, en büyük ceza olarak Sisifos’u <b>“bir kayayı sürekli olarak bir tepenin üstüne taşımaya”</b>, aç olan Tantalus’u <b>“başının üstündeki meyve ağaçlarına her uzandığında ağaçların geri çekildiğini görmeye”</b> mahkûm etmiş, ama saçmalıklar hakkında yazı yazmaya mahkûm olan biri yok mitolojide.</p>
<p>Hâlbuki bu ceza, bir kayayı sürekli dağın tepesine taşımaktan da, meyvelere her uzandığında dalların geri kaçtığını görmekten de beter.</p>
<p>Belki böyle bir cezayı İngiltere Kralı Üçüncü George tahtta delirdiğinde İngiliz entelektüelleri çekmiştir.</p>
<p>Bir kral delirdiğinde ne yapar insanlar?</p>
<p>Delirdiğini görüyorsun ama adam kral, verdiği her karar insanların hayatını ilgilendiriyor.</p>
<p>Yaptıklarının saçmalığını fark ediyorlardı ama karşılarındaki kral olduğu için her emrini yerine getiriyorlardı mecburen.</p>
<p>Sonunda, Kral Hyde Park’tan geçerken arabadan inip <b>“Prusya Kralı”</b> olduğuna inandığı bir ağaçla uzun uzun sohbet edip de ayrılırken ağacın dallarıyla el sıkışınca, <b>“delirdiğini resmen kabul edip”</b> tahttan indirmişlerdi.</p>
<p>Son zamanlarda bende sık sık <b>“Üçüncü George”</b> dönemini yaşıyormuşuz duygusu oluyor doğrusu.</p>
<p>Ben hayatımda ilk kez bir başbakanın, polislerin barikatları kaldırmasıyla çatışmaların son bulduğu bir olayda <b>“barikatları ben kaldırtmadım, birisi kaldırtmış”</b> dediğini, barikatları kaldırttığı söylenen Cumhurbaşkanı’na <b>“olayları yatıştırdığı”</b> için kızdığını görüyorum.<br/><br/><b>“Mesele büyüyecekti, çok gerginlik ve çatışma olacaktı, engel oldular”</b> diye yakınan bir başbakana hiç rastlamadım bugüne dek.</p>
<p>Bir de olayları yatıştırdığı için Cumhurbaşkanı’nı <b>“iki başlılık yaratmakla, durumdan vazife çıkarmakla”</b> suçladı.
                                    	<br/><br/>
<a class="lnk2" href="/web/20130525031250/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-kuzu-kebap.htm), [web.archive.org (arşiv bağlantısı)](http://web.archive.org/web/20130525031250/http://www.taraf.com.tr/ahmet-altan/makale-kuzu-kebap.htm)
