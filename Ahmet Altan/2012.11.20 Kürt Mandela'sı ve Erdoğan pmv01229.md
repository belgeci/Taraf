# Kürt Mandela’sı ve Erdoğan

*Ahmet Altan 20.11.2012*

<div class="yazi"><p>Yumurtaya can veren Allah neden bütün peygamberlerini ve mucizelerini Ortadoğu’ya göndermiş gittikçe daha iyi anlaşılıyor.</p>
<p>Ortadoğu, <b>“Allah’ın kelamına”</b>, elçilerine ve mucizelerine en fazla muhtaç bölge çünkü.</p>
<p>Hikmet-i Hüda, bu bölgenin insanları <b>“büyük”</b> bir işaret olmadan kendi sorunlarını kendi aralarında çözmekte çok zorlanıyorlar.</p>
<p>Peygamberler dönemi kapansa da <b>“mucizeler”</b> hep devam ediyor.</p>
<p>Türkiye, Kürt sorununun en büyük ve en kanlı kırılma noktalarından birinden son anda bir <b>“mucizeyle”</b> geri döndü.</p>
<p>Mucizenin yolunu belli ki aklın pusulasını takip eden <b>“hükümet”</b> açtı, bu nedenle hep birlikte onlara şükranlarımızı sunmalıyız ama mucizeyi Abdullah Öcalan gerçekleştirdi.</p>
<p>Eğer bu grevler bitmese ve bir ölüme yol açsaydı, bunun yaratacağı sonuçları hiç kimse engelleyemezdi.</p>
<p>Bu son olay herkese birçok gerçeği birarada gösterdi.</p>
<p>Bu gerçekler, özellikle fazlasıyla milliyetçileşmiş Türklerin hoşuna gitmeyebilir ama bunları görmezden gelmek ya da bunları reddetmek daha beter gerçeklerle karşılaşma ihtimalini karşımıza çıkarır.</p>
<p>Birinci gerçek, Öcalan’ın Kürt meselesinde en önemli merci ve isim olduğu.</p>
<p>Bugün Kürt meselesinin çözümünde ne Türk siyasetçileri, ne Kürt siyasetçileri, ne de Kandil’deki PKK yöneticileri Öcalan’ın gücüne sahipler.</p>
<p>Öcalansız savaş olabiliyor ama Öcalansız barış olamıyor.</p>
<p>Bunu Öcalan herkese bir kez daha gösterdi.</p>
<p>Şunu da kabul etmek gerekir ki Öcalan siyaset sahnesinde <b>“star”</b> kumaşına sahip bir lider.</p>
<p>Öcalan’ı bir siyasi star yapan özelliği, gerektiğinde <b>“susabilme”</b> ve gözden kaybolmaktan korkmama yeteneğine sahip olması.</p>
<p>Ortalıktan çekilebiliyor ama o ortada yokken bile <b>“varlığı”</b> hissediliyor.
                                    	<br/><br/>
<a class="lnk2" href="/web/20130525191123/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20130525191123/http://taraf.com.tr/ahmet-altan/makale-kurt-mandela-si-ve-erdogan.htm)
