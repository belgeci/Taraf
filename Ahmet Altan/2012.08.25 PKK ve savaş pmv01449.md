# PKK ve savaş

*Ahmet Altan 25.08.2012*

<div class="yazi"><p>Türkiye’de her şey müthiş bir kızışma içinde, kendi kendisiyle ve çevresiyle sürtüşerek aşınıp eskiyor.</p>
<p>Bundan kurtulabilen hiçbir örgüt, parti ya da kuruluş yok.</p>
<p>Bu ortaklaşa eskime, toptan bir çöküşün de, bir yenilenmeye hazırlanmanın da işareti olabilir.</p>
<p>Ben daha iyimser olanlardanım, bunun bir kabuk değiştirip tazelenme dönemi olduğunu düşünüyorum.</p>
<p>Bir türlü kopamadığımız geçmiş yüzyılın değerlerini epeyce kanlı ve acılı bir şekilde geride bırakıp yeni bir aşamaya geçeceğimize inanıyorum.</p>
<p>Bunu gerçekleştirmeye aday bir siyasi kadro yok henüz ortada, bizi değişmenin bu noktasına kadar getiren AKP belki de doğal bir aşınmayla yorulup geçmiş değerlerin arasına doğru çekildi.</p>
<p>Ama her yeni dönemin kendi kadrolarını yarattığı da tarihin bize öğrettiği bir başka gerçek.</p>
<p>Geniş bir zaman perspektifinden ve soğukkanlılıkla bakınca bu bir <b>“yenilenme”</b> dönemi ama hepimiz yaşam süresi kısıtlı birer fani olarak bu yenilenmenin öncesindeki eskime ve çürüme evresini yoğun acılarla yaşıyoruz.</p>
<p>Bu eskime ve yenilenme aşamasında PKK da kendi rolünü oynuyor.</p>
<p>PKK, tarihin bu aşamasında serinkanlılıkla değerlendirilmesi neredeyse imkânsız bir örgüt, ya büyük övgülerle ya büyük yergilerle değerlendiriliyor.</p>
<p>Hâlbuki bugün ne yaşadığımızı en iyi gösterecek işaretlerden biri, PKK’nın varlığındaki derin çelişkiler.</p>
<p>Öncelikle herhâlde <b>“PKK bir terör örgütüdür”</b> saptamasının kolaycılığından kaçınmak gerek.</p>
<p>Evet, alçakça terör eylemleri yapıyor, Antep’te olduğu gibi terörün en rezil hâllerinde kendini gösteriyor ama <b>“terör örgütü”</b> kolaycılığının içine sığacak bir örgüt de değil, hiçbir terör örgütü yüzbinlerce askeri olan bir orduyla haftalarca savaşıp, arka arkaya saldırılar düzenleyemez.
                                    	<br/><br/>
<a class="lnk2" href="/web/20130525044721/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-pkk-ve-savas.htm), [web.archive.org (arşiv bağlantısı)](http://web.archive.org/web/20130525044721/http://www.taraf.com.tr/ahmet-altan/makale-pkk-ve-savas.htm)
