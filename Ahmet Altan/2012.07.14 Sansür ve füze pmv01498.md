# Sansür ve füze

*Ahmet Altan 14.07.2012*

<div class="yazi"><p>Nereden nereye geldik?</p>
<p>Askerî vesayetten şikâyet eden, 12 Eylül Anayasa'sının <strong>“Türkiye’ye dar geldiğini”</strong> söyleyen AKP iktidarı, ordunun<strong> “üst kademeleriyle”</strong> uyum sağladıktan sonra şimdi 12 Eylül askerî Anayasa'sının da gerisinde kalan bir metin hazırlamaya çalışıyor.</p>
<p>Amaçlarından biri de basına sansür uygulamak.</p>
<p>Önce, AKP’nin anayasaya sızdırmaya çalıştığı sansür maddesini yakalayan Önder Yılmaz’ı ve bu haberi gerçekten çok çarpıcı biçimde sayfasının tepesine yerleştiren Milliyet gazetesinin yönetimini kutlamak gerek.</p>
<p><strong>“Başbakan'ın medyası”</strong> işi neredeyse tümüyle şakşakçılığa çevirip iyice gevşekleşirken, <strong>“eski merkez medya”</strong> da dirileşiyor, somut ve sert eleştirilerle iktidarı sarsıyor.</p>
<p>Askerin <strong>“şekilsel saygısı”</strong> karşılığında generallerin emrine girip onların oyuncağına dönen, her defasında kendisini de ülkesini de utandırarak askerîleşen iktidarın falsolarını ortaya çıkarıyor.</p>
<p>Son olarak da işte bu<strong> “sansür”</strong> girişimini yakaladı.</p>
<p>Bir iktidar niye basına sansür getirmek ister?</p>
<p>Cevabı çok açık.</p>
<p>Saklayacak işleri vardır.</p>
<p>AKP iktidarının saklayacak işleri var mı?</p>
<p>Ben size sadece son altı ayda olan üç felaketi sıralayayım, gerisine siz karar verin.</p>
<p>Uludere, Suriye, TOKİ.</p>
<p>Otuz dört köylüyü bombalayarak öldürenlerin kimliğini, kimin sorumlu olduğunu hâlâ bilmiyoruz, anlaşılan uzun zaman da bilmeyeceğiz.</p>
<p>Bu korkunç katliamda askerle işbirliği yapan ve <strong>“suçu”</strong> saklayan AKP iktidarının yöneticileri, bu konuda hiçbir soru sorulmasın, araştırma yapılmasın, yazı yazılmasın derdinde.</p>
<p>Böyle bir suçu<strong> “sahiplenen”</strong> iktidar elbette basını susturmak ister.</p>
<p>Sadece Uludere değil ki.
                                    	<br/><br/>
<a class="lnk2" href="/web/20130525024045/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-sansur-ve-fuze.htm), [web.archive.org (arşiv bağlantısı)](http://web.archive.org/web/20130525024045/http://www.taraf.com.tr/ahmet-altan/makale-sansur-ve-fuze.htm)
