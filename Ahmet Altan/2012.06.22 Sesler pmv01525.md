# Sesler

*Ahmet Altan 22.06.2012*

<div class="yazi"><p>Kandil’de PKK’lı yöneticilerle konuşurken, onlara <b>“Siz Kürtler arasında bir efsanesiniz ama ne zaman duracağınızı bilmezseniz kendi efsanenizi kendiniz bitirirsiniz”</b> demiştim.</p>
<p>Herhalde aldırmamışlardı.<br/><br/><b>“Güç sahibi”</b> olan insanlar, onların güçlerini yok edecek bir imkâna sahip olmayanların laflarını duymazlar.</p>
<p>Onlar, ancak iktidarlarını sarsabilecek olanlara kulak verirler.</p>
<p>Hatta bazen onlara bile kulak vermedikleri olur.</p>
<p>Bugün AKP’ye ve Başbakan Erdoğan’a laf anlatmak nasıl mümkün değilse, onların gerçekleri görmesi için yakınlarından birilerinin konuşması gerekiyorsa, PKK yöneticilerine de bizim gibilerin laf anlatması mümkün değildir.</p>
<p>Ama şimdi Kandil’dekilerin duyacağı bir ses usulca da olsa konuşmaya başladı.</p>
<p>Duygular, sadece kelimelerle anlatılmaz, kelimelerden önce konuşanın sesindeki tonlamalar, iniş çıkışlar, vurgular değişmeye başlar.</p>
<p>Dikkatsiz olanlar, duygusal bir değişimin başladığını, bazen ancak o duyguların bittiğini kesin bir sesle ifade eden cümleleri duyduklarında anlarlar.</p>
<p>Ve, çok gecikmiş olurlar.</p>
<p>Kürt siyaseti, bedel ödemiş, acı çekmiş, hayatını ortaya koymuş insanlardan oluşan bir akım.</p>
<p>Genellikle, PKK’dan büyük bir saygıyla, onların fedakârlıklarına duydukları hayranlığın yansıdığı bir ses tonuyla bahsederler.</p>
<p>PKK’lıların silahın ve ölümün önünde durmalarının bu saygıyı hak ettiğine inanırlar.</p>
<p>Son zamanlarda Kürt siyasetçilerin <b>“ses tonu”</b> değişiyor, daha doğrusu ses tonları daha önceden değişmeye başladı, bu değişim şimdi yavaşça kelimelere dönüşüyor.</p>
<p>Leyla Zana, bütün Türkiye’nin dikkatini çeken açıklamalar yaptı <i>Hürriyet</i> gazetesine.<br/><br/><b>“Bağımsızlık”</b> talebinden vazgeçildiğine göre <b>“silahlı mücadelenin”</b> de artık gereksiz olduğunu söyledi.
                                    	<br/><br/>
<a class="lnk2" href="/web/20130525041736/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-sesler.htm), [web.archive.org (arşiv bağlantısı)](http://web.archive.org/web/20130525041736/http://www.taraf.com.tr/ahmet-altan/makale-sesler.htm)
