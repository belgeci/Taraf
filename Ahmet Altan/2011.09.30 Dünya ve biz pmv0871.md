# Dünya ve biz

*Ahmet Altan 30.09.2011*

<div class="yazi"><p>İnsanlar ve toplumlar zaman zaman bir çıldırmanın içinden geçebilirler ama bu “çıldırma” hali bir zihinsel hücreye dönerse, onun içinde hapsolup kalırsanız, yavaş yavaş hayattan, gerçeklerden, zamandan koparsınız.</p>
<p>Kürt meselesi hepimiz için bir hapishaneye dönüyor.</p>
<p>Çoktan halledilmesi gereken bir meseleyi sadece psikolojik takıntılar yüzünden halledememek herkese pahalıya mal oluyor.</p>
<p>Öyle bir aşamaya geldik ki vahşet gülünçleşmeye başladı.</p>
<p>PKK’yla dalga geçen karikatürler gitgide çoğalıyor, sanki Peter Sellers’ın başrolünü oynadığı bir <b>“pembe panter”</b> filmi seyrediyoruz, sabahları insanlar birbirlerine <b>“bugün gene yanlışlıkla kimi vurmuşlar”</b> diye soruyor.</p>
<p>Ölüm sahiciliğini yitiriyor.</p>
<p>Delirir gibiyiz.</p>
<p>Türklerin Kürtlerin varlığını kabul etmemesiyle başlayan, daha sonra <b>“eşitliği”</b> reddeden tavrıyla gelişen, en sonunda da <b>“eşitliğin”</b> kabulünde bile çözülmeme ihtimali bulunan bir tımarhane hücresinin içine hep birlikte tıkıldık.</p>
<p>Dahası, hücremize de alışıyoruz.</p>
<p>Bütün bir hayatı <b>“ölümün”</b> merceğinden seyrediyor, hiç durmadan hep aynı kelimeyi tekrar ede ede sonunda o kelimenin anlamından kopan çocuklar gibi ölümü de saçmalaştırıyoruz.</p>
<p>Bunun bir çıkışı, en azından kısa zamanda bulunabilecek bir çıkışı var mı bilmiyorum.</p>
<p>Tarihçiler daha iyi bilir ama bütün bu yaşananlar bana 19. yüzyılın sonlarında Osmanlı’nın Balkanlar’da yaşadıklarını anımsatıyor.</p>
<p>Meydan okuyan yönetimler, komitacılar, cinayetler, savaşlar.
                                    	<br/><br/>
<a class="lnk2" href="/web/20111221023722/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111221023722/http://taraf.com.tr:80/ahmet-altan/makale-dunya-ve-biz-2.htm)
