# Taşmak ve dökülmek

*Ahmet Altan 19.11.2011*

<div class="yazi"><p>Bakan Çağlayan, <b>“Geçen yıl insani yardım olarak dünyanın çeşitli ülkelerine 1,7 milyar dolar gönderdik”</b> demiş.</p>
<p>Güzel haber.</p>
<p>Artık bütünleşen dünyada hepimiz birbirimizden sorumluyuz, birbirimize yardım etmek, birbirimizin derdine ortak olmak zorundayız.</p>
<p>Türkiye’nin birçok konuda mazlumların yanında durması, onlara destek olması, onlara yardım etmesi övünülecek bir iş.</p>
<p><b><br/>“Küresel vicdan”</b> bize bunu emrediyor zaten.</p>
<p>Bütün bunları anlıyorum ve sonuna kadar da destekliyorum.</p>
<p>Ama anlayamadığım bir şey var.</p>
<p>Dünyaya yardım etmek için <b>“1,7 milyar dolar”</b> ayırabilecek kadar zengin ve güçlü olan bu ülke neden Van’daki çocuklarının çadır yangınlarında ölmesine göz yumuyor?</p>
<p>Neden karların ortasında ufacık çocuklar yalınayak dolaşmaktan başka bir çare bulamıyor?</p>
<p>Neden hâlâ Van’da ishalden bebekler ölüyor?</p>
<p>Neden?</p>
<p>Bu sorunun cevabı ne?</p>
<p>Dünyadaki yoksullara milyarlarca dolar yardım edebilirken neden kendi çocuklarınıza yardım etmiyorsunuz?</p>
<p>Günler önce, çadırlardaki yangınlar için bir depremzedenin uyarısını ben televizyonda kulaklarımla duymuştum.</p>
<p><b><br/>“Geceleri soba rüzgârdan devriliyor, birkaç kez kalkıp sobayı düzeltiyorum”</b> diyordu.</p>
<p>O devrilen sobaların yangın çıkartacağı, çocukları öldüreceği tahmin edilmiyor muydu?</p>
<p>Niye hiçbir önlem alınmadı?</p>
<p>Tuncer Köseoğlu’yla birlikte Van’ı dolaşan, oradaki insanların dertlerini dile getiren Eylem Düzyol’un resmindeki ayakkabısız çocuğu görünce, yakında orada zatürree ölümlerinin de artacağını anlamıyor muyuz?</p>
<p>Niye o çocuklar o kadar perişan bir halde yoksulluğa terk ediliyor?</p>
<p>Babam, <b>“Taşmakla dökülmek arasında fark var”</b> derdi.
                                    	<br/><br/>
<a class="lnk2" href="/web/20120223021920/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-tasmak-ve-dokulmek.htm), [web.archive.org (arşiv bağlantısı)](http://web.archive.org/web/20120223021920/http://www.taraf.com.tr:80/ahmet-altan/makale-tasmak-ve-dokulmek.htm)
