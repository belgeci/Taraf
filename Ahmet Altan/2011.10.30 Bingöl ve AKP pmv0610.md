# Bingöl ve AKP

*Ahmet Altan 30.10.2011*

<div class="yazi"><p>PKK gitti gene sivilleri vurdu.</p>
<p>Gencecik bir kızın sırtına bombaları bağlayıp gönderiyorlar, kız parçalanıyor, cumartesi öğleden sonra gezintiye çıkmış zavallı kadın, çocuğu, yoldan geçen adam hep birlikte hedef oluyorlar.</p>
<p>Neymiş?</p>
<p>PKK özgürlük mücadelesi veriyormuş.</p>
<p>Böyle aşağılık yöntemlerle <b>“özgürlük”</b> geleceğini iddia edebilmek için hem kör, hem ahmak olmak gerekir.</p>
<p>Kürtler, böyle çoluk çocuk katliamına destek olmaz; destek olacak kadar gözü kararmış, vicdanı sönmüş olanlardan da Kürtlere bir yarar gelmez.</p>
<p><b><br/>“Kürt halkının hakları”</b> için verilen mücadeleyi <b>“vicdansızlıkla”</b> eşanlamlı kılmaya da kimsenin hakkı yok.</p>
<p>BDP de gidip Kazan Vadisi’nde ölen PKK militanları için halkı sokağa çağırıyor.</p>
<p>Bilmiyorum ne yaptığının farkında mı?</p>
<p>Ne yaptığını anlaması için sanırım meseleyi bir de tersinden düşünmesi gerekiyor, MHP <b>“Çukurca’da ölen askerler için halkı sokağa çağırsaydı”</b> BDP bunu doğru bir hamle olarak mı değerlendirecekti?</p>
<p>MHP’nin de gerisine düşerek, kitleleri kışkırtarak Kürt halkının sözcülüğünün yapılabileceğine doğrusu ben inanmıyorum, silaha ve şiddete bu kadar esir olarak <b>“barış partisi”</b> olmak pek mümkün gözükmüyor bana.</p>
<p>Bence artık Kürt siyasetçileriyle aydınları kendilerine sormalılar, PKK mı Kürt halkı için var, Kürt halkı mı PKK için var?</p>
<p><b><br/>“İkisi aynı şey”</b> diyenlere, <b>“Bize bu numarayı seksen sene Türk ordusu yutturdu, bir daha yutmayız”</b> derim, biz yutmayız, Kürtler de yutmaz.</p>
<p><b><br/>“Silahlı olanın efendi olduğu”</b> sistem Türkler için de, Kürtler için de çok gerilerde kaldı, çağ değişti, zaman değişti, dünya değişti.
                                    	<br/><br/>
<a class="lnk2" href="/web/20120223013234/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-bingol-ve-akp.htm), [web.archive.org (arşiv bağlantısı)](http://web.archive.org/web/20120223013234/http://www.taraf.com.tr:80/ahmet-altan/makale-bingol-ve-akp.htm)
