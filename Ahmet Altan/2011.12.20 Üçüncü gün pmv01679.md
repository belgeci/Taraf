# Üçüncü gün

*Ahmet Altan 20.12.2011*

<div class="yazi"><p>Arzu Yıldız, müthiş bir gazeteci oldu.</p>
<p>Arka arkaya olağanüstü haberler çıkartıyor.</p>
<p>Bu dikenli <b><i>Taraf</i></b> macerasının bana herhalde en fazla sevinç veren bölümü, bu gazetenin manşetlerinde, sütunlarında, köşelerinde parlayan genç yıldızların başarıları.</p>
<p>Onlarla birlikte çalışmak, onların bu başarılarında küçük de olsa bir pay sahibi olduğumu düşünmek beni onurlandırıyor.</p>
<p>Arzu, Ankara Temsilcimiz Lale Kemal’in yanında bir <b>“stajyer”</b> olarak başladı gazeteciliğe ve çok kısa sürede çalışkanlığı, kararlılığı, fedakârlığı, dirayetiyle kendine muhabirliğin zirvelerinde bir yer açmayı başardı.</p>
<p>Bu çok genç yaşında hem Türkiye’ye birçok olayın içyüzünü öğrenme fırsatı verdi, hem de bize kendisiyle iftihar etme imkânını bağışladı.</p>
<p>Arzu’nun son başarısı cezaevindeki Ayhan Çarkın’ın açıklamalarına ulaşmak oldu.</p>
<p>Çarkın, <b>“Tarık Ümit’in gömüldüğü yeri gösterebileceğini, bulunacak cesede DNA testi yapılabileceğini”</b> söyledi.</p>
<p>Tarık Ümit’in öldürülmesi, Susurluk döneminin en önemli cinayetlerinden biri.</p>
<p>Devlet görevlileri tarafından öldürüldüğü biliniyor.</p>
<p>Bugüne kadar nasıl, nerede öldürüldüğü, cesedinin ne olduğu bilinmiyordu.</p>
<p>Çarkın, cesedinin nerede olduğunu bildiğini söylüyor.</p>
<p>Bu, başka gerçekleri de bildiğini gösteriyor.</p>
<p>Normal olarak, daha bu haberin çıktığı sabah Çarkın’ın hapishaneden alınarak, kendisinden <b>“o yeri”</b> göstermesinin istenmesi gerekirdi.</p>
<p>Hiç kimse kımıldamadı.</p>
<p>Devlet, Tarık Ümit’in nerede gömülü olduğunu merak etmiyor.</p>
<p>Çarkın’ın bu konuda daha neler bildiğini merak etmedikleri de anlaşılıyor.
                                    	<br/><br/>
<a class="lnk2" href="/web/20120414135419/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-ucuncu-gun.htm), [web.archive.org (arşiv bağlantısı)](http://web.archive.org/web/20120414135419/http://www.taraf.com.tr:80/ahmet-altan/makale-ucuncu-gun.htm)
