# Kürtlerden ne istiyorsunuz?

*Ahmet Altan 03.01.2012*

<div class="yazi"><p>Yeni yılın ilk saniyelerinde İstanbul’un üstünde havaifişekler patlamaya başlayınca yüzüm kızardı.</p>
<p>Öfke ve utanç duydum.</p>
<p>Bir katliamın kurbanı olan otuz beş insanını daha yeni toprağa vermiş bir toplumun sevinçli kutlamaları doğrusu ya bana ağır geldi.</p>
<p>Sahte bir yastan, kimsenin eğlenmemesinden söz etmiyorum ama <b>“biz bu ölümlere hiç aldırmıyoruz”</b> diye bağıran gösterişli kutlamalar en hafif deyimiyle izansızlık.</p>
<p>Türkiye’nin gerçeğini görmek için çok basit bir soru sormak yeterli:<br/><br/><b>“Eğer PKK otuz beş sivil Türk’ü yılbaşından iki gün önce bir otobüsün içinde havaya uçursaydı bu kutlamaları aynen böyle yapacak mıydınız?”</b></p>
<p>Hepimiz biliyoruz ki yapmayacaktınız.</p>
<p>Zaten bütün mesele, Türklerin zihninde kendileri için başka, Kürtler için başka ölçülerin ve değerlerin bulunması değil mi?</p>
<p>Kürt sorunu denen şey bu kadar yalın.</p>
<p>Bu ülkede Türkler için ölçüler başka, Kürtler için ölçüler başka.</p>
<p>BDP Eşbaşkanı Selahattin Demirtaş, Uludere’deki cenaze törenine devletten, Türk vatandaşlardan kimse katılmayınca, <b>“Biz bölündük, burası Kürdistan”</b> derken çok haklıydı bence.</p>
<p>Bu yalnız bırakılan cenazeler, bu gösterişli kutlamalar, bu aldırmazlık, Türklerin zihnindeki bölünmeyi açıkça ortaya koyuyor.</p>
<p>Ne yaşamına, ne ölümüne aldırdığınız bu insanlardan ne istiyorsunuz?</p>
<p>Ne istiyorsunuz Kürtlerden?</p>
<p>Leyla Zana, <b>“Referandum yapalım, özerklik mi, federasyon mu, ayrılık mı ortaya çıksın”</b> deyince, <b>“savaş meydanına gel de al”</b> deyip silahı gösteriyorsunuz.
                                    	<br/><br/>
<a class="lnk2" href="/web/20130525044127/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-kurtlerden-ne-istiyorsunuz.htm), [web.archive.org (arşiv bağlantısı)](http://web.archive.org/web/20130525044127/http://www.taraf.com.tr/ahmet-altan/makale-kurtlerden-ne-istiyorsunuz.htm)
