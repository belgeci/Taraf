# Hukuk, öyle bir şey değil...

*Ahmet Altan 17.03.2008*

<div class="taraf_structure_2col_1zq">
<div class="margen_n">



 <p>“Herkes hukuka uysun... Hukukçular uymasa da olur.”<br/>
Bizim adalet sisteminden topluma yayılan kuvvetli mesaj bu.<br/>
Bu olmaz, devletten maaş almak ve cübbe giymek kimseyi hukukun denetiminin dışına çıkarmaz.<br/>
Adalet sisteminin bütün bireyleri hukuka uymak zorundadır.<br/>
Hukuka uygun davranıp davranmadıklarını sormak da herkesin yasal hakkıdır.<br/>
?imdi Yargı’ya soracağız.<br/>
Siz, açıkça yasaları çiğneyen 27 Nisan muhtırası hakkında ne yaptınız?<br/>
Bu suçu işleyenler hakkında bir soruşturma açtınız mı?<br/>
Ya da bu suçu övenler hakkında?<br/>
Bildiğim kadarıyla bu iki sorunun cevabı da “hayır.”<br/>
Niye açmadınız peki?<br/>
Göreviniz açmak değil miydi?<br/>
Danıştay Başsavcısı yasalarımıza göre suç olan “askerî darbeyi” övdü.<br/>
Bir suçu öven Başsavcı hakkında ne yaptınız?<br/>
Hiçbir şey.<br/>
Neden yapmadınız?<br/>
Danıştay Başsavcısı’nın hukuk dışına çıkma hakkı var mı?<br/>
Yasaları çiğneme özgürlüğünü nereden alıyor?<br/>
Neden görevinizi yapmadınız?<br/>
“Hukuk sistemi” dediğiniz şey, hukukçuların canları istediği biçimde hukuku çiğneme özgürlüğü mü?<br/>
Hukuk sistemi, hukukçuların “muhtıraları” görmezden gelmesi mi?<br/>
Yargıtay Başsavcısı, iktidardaki AKP için kapatma davası açılmasını isteyerek bir iddianame hazırladı.<br/>
Ülke birbirine girdi.<br/>
Bir başsavcı, bir partiyle ilgili dava açma yetkisine sahip bizim tuhaf yasalarımıza göre.<br/>
Peki, bütün bir ülkeyi kaosa sürükleyebilecek böyle bir davayı açarken “aklı başında, tutarlı” bir iddianame yazmak zorunda değil mi?<br/>
Keyfince, anlamsız, tutarsız, çelişkilerle dolu bir iddianame yazma özgürlüğüne sahip mi?<br/>
Onun başsavcı olması, istediğini yazabileceğini, istediğini yapabileceğini mi gösteriyor?<br/>
Başsavcısını koruyan Yargıtay Başkanı o iddianameyi okudu mu?<br/>
Başsavcı’nın “küreselleşme” ile ilgili tümüyle bilgisiz analizlerinin bir partiyi kapatma nedeni olarak ortaya konduğunu gördü mü?<br/>
Küreselleşmenin ne olduğunu bile bilmeyen bir Başsavcı nasıl olur da iddianamesinde böyle bir konuyu kendi görüşlerine destek yapar?<br/>
İddianamenin 117. sayfasında “küreselleşmenin merkez güçlerinin” Türkiye için “ılımlı İslam ideolojisi” ürettiği gibi fevkalade tartışmalı, bir hukuk metninde asla olmaması gereken “afakî” bir ifadeyi nasıl kullanır? <br/>
Nasıl olur da bunu bir partiyi kapatma isteğine dayanak haline getirir?<br/>
Aynı iddianamenin 145. sayfasında ise bu sefer “Türkiye’nin uluslararası camiada laiklik imajı da erozyona uğramış, dünya ülkeleri, özellikle AB nezdinde Türkiye ‘ılımlı İslam Cumhuriyeti’ modelinde algılanmıştır” derken hangi kanıta dayanmaktadır?<br/>
Başsavcı, “şeriatı hedefleyen ılımlı İslam Cumhuriyetini,” AB’nin hangi nedenlerle aday ülke yaptığını mantık ve hukuk çerçevesinde açıklayabilir mi?<br/>
Bütün hukuki metinlerde Türkiye AB’nin “üye adayıyken”, Başsavcı bu sözlerini hangi hukuksal kanıttan hareketle iddianamesine almıştır?<br/>
Küreselleşmenin merkez güçleri ve o “güçlerin” en önemlilerinden olan Avrupa Birliği, Türkiye’yi hem “şeriat isteyen ılımlı İslam Cumhuriyeti” hem de kendine üye yapmak istiyor, öyle mi?<br/>
Bu iddiaların “hukuki bir ciddiyeti” olduğunu söyleyebilmemiz için gerekli “hukuksal kanıtlar” nelerdir?<br/>
O kanıtlar olmadan bu iddianame nasıl ciddiye alınacaktır?<br/>
Eğer böyle bir ciddiyet yoksa kim böylesine ciddiyetsiz bir yaklaşımla ülkeyi altüst etme hakkına sahiptir?<br/>
Başsavcı sıfatına sahip olmak, insanlara bu sorumsuzluk özgürlüğünü verir mi?<br/>
Ayrıca, Başsavcı Danıştay davasının sanığının sözlerine de iddianamesinde yer vermiştir.<br/>
O sanığın Ergenekon çetesiyle ilgisini nedense hiç sorgulamayan savcı, o sanıkla AKP arasında nasıl bir bağ kurmuştur?<br/>
O bağı gösteren bir belge ya da kanıt var mıdır?<br/>
Henüz Yargıtay’ın karara bağlamadığı o davadaki sanığın sözlerini bir partiyi kapatma iddianamesine alırken kullandığı “hukuki kriter” nedir?<br/>
Niye o sanığın Ergenekon bağlantısını soruşturmamış, bu konuyla ilgilenmemiştir?<br/>
İddianamedeki, dün bizim gazeteye manşet yaptığımız ve hiçbir şekilde “suç” olmayan sözleri Başsavcı nasıl “suç” tanımı içine sokmuştur?<br/>
Hangi “yasa” o sözleri suç saymaktadır?<br/>
Bu soruları istediğimiz kadar uzatabiliriz.<br/>
Bu iddianamenin her türlü ciddiyetten uzak olarak kaleme alındığını rahatça söyleyebiliriz.<br/>
Başsavcı, “hukuki kriterleri” önemsemeden böyle bir iddianame yazarak ülkenin bütün dengelerini alt üst ettiği için “görevini kötüye” kullanmaktan yargılanmalıdır.<br/>
İddianamesi reddedilmelidir.<br/>
Yargıtay Başkanı, “hukuk sisteminin” ciddiye alınmasını istiyorsa önce hukukçuların hukuku ciddiye almasını sağlamalı.<br/>
Buna, kendi Başsavcısını eleştirerek başlayabilir.<br/>
Dünyanın hiçbir yerinde “hukukçuların” hukuka aldırmama özgürlüğü yoktur.<br/>
Burada da yoktur.<br/>
Öyle korkutucu açıklamalar da bu özgürlüğü hukukçulara vermeye yetmez.<br/>
<br/>
18.03.2008</p>
<br/>
<br/>
<br/>



<br/>


<div id="taraf_not">
</div>

</div>


</div>
