# Hayda...

*Ahmet Altan 12.07.2012*

<div class="yazi"><p>Trajikomik sözü daha önceden bulunmuş olmasa herhâlde Türkiye’de son zamanlarda yaşadıklarımıza bakarak insanlar bu sözü icat ederlerdi.</p>
<p>Her şey kanlı bir şakaya döndü burada.</p>
<p>Askerî bir keşif uçağı <strong>“Suriye karasuları”</strong> içinde düştü.</p>
<p>Suriye sahilinden 8,5 mil açıkta sulara gömüldü.</p>
<p>Başbakan’la Dışişleri Bakanı hemen bir açıklama yaptılar:<br/><br/><strong>“Suriye uçağımızı füzeyle uluslarası sularda düşürdü.”</strong></p>
<p>Türkiye’nin yöneticileri bu açıklamayı yapınca dünyada bir sessizlik oldu,<strong> “müttefiklerimiz”</strong> bu tezi desteklemedi.</p>
<p>Rusya,<strong> “Bizde uçağın nasıl düşürüldüğünün belgeleri var, isterseniz verelim”</strong> dedi, biz istemedik.</p>
<p>Suriye ise, <strong>“Uçağı biz düşürdük ama kendi karasularımızda uçaksavarla vurduk” </strong>dedi.</p>
<p>Wall Street Journal, <strong>“uçağın Suriye karasuları içinde vurulduğunu”</strong> bir <strong>“Amerikalı yetkiliye”</strong> dayanarak yazdı.</p>
<p>Başbakan o gazeteyi<strong> “namert”</strong>, uçağın nasıl düşürüldüğünü soran gazetecileri de <strong>“satılmış kalemler”</strong> olarak etiketledi.</p>
<p>Dışişleri Bakanı, <strong>“Füzeyle vuruldu diyorum bizim gazeteciler bana inanmıyorlar” </strong>diye yakındı.</p>
<p>Dün, bizim Genelkurmay Başkanlığı bir açıklama yaparak, <strong>“uçağın bulunan parçaları üzerinde”</strong> füzeyle vurulduğuna dair bir belirti olmadığını söyledi.</p>
<p>Genelkurmay açıklamasına göre, uçağın sadece füzeyle değil başka herhangi bir silahla <strong>“vurulduğunu”</strong> gösteren bir işaret de yoktu.</p>
<p>Ee, uçak nasıl düştü?</p>
<p>Başbakan’la Dışişleri Bakanı <strong>“Uçağımızı Suriye füzeyle vurdu”</strong> diyor, Genelkurmay<strong> “Bulgularımıza göre kimse uçağımızı vurmadı”</strong> diyor.</p>
<p>Suriye ise “<strong>Biz vurduk, biz vurduk”</strong> diye bağırıyor, <strong>“Biz kendi karasularımızda uçaksavarla vurduk”</strong>.
                                    	<br/><br/>
<a class="lnk2" href="/web/20130525024029/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-hayda.htm), [web.archive.org (arşiv bağlantısı)](http://web.archive.org/web/20130525024029/http://www.taraf.com.tr/ahmet-altan/makale-hayda.htm)
