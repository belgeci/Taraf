# Alis

*Ahmet Altan 23.06.2012*

<div class="yazi"><p>Sadece şu bir haftada olanları düşünün.</p>
<p>Urfa Cezaevi’nde, korkunç bir sıcakta yaşamak zorunda bırakılan mahkûmlar yangın çıkardı, 13 mahkûm yanarak öldü.</p>
<p>Özellikle Güneydoğu’daki cezaevlerinin <b>“toplama kamplarını”</b> andıran koşullara sahip olduğu ortaya çıktı.</p>
<p>Arka arkaya cezaevlerinde yangınlar patladı.</p>
<p>PKK, Dağlıca karakolunu bastı.</p>
<p>Sekiz asker, 31 gerilla öldü, 16 asker yaralandı.</p>
<p>16 milyon nüfuslu İstanbul’da Karayolları’nın hesapsızlığı yüzünden trafik felç oldu, insanlar evlerinden işlerine, işlerinden evlerine üç dört saat yollarda bekleyerek ulaşabildiler ancak, daha üç ay da böyle devam edeceği açıklandı.</p>
<p>Bu trafik faciası sırasında bizim de bir Marie Antoinette’imiz oldu, Karayolları Genel Müdürü, evine gidemeyen İstanbulluların <b>“tatile gitmesini”</b> önererek, devletin halka karşı yaptığı küstahlıklara seçkin bir örnek ekledi.</p>
<p>Fatih’te polisler önce iki sabıkalıyı dövüp, birinin kafatasını, öbürünün burnunu kırdılar.</p>
<p>Ertesi günü gene Fatih’te beş polis <b>“Kürtçe konuşan”</b> bir genci akrabalarının gözü önünde öldüresiye dövdüler, daha sonra ortada video kayıtları olmasına rağmen gidip <b>“biz saldırıya uğradık”</b> diye rapor aldılar.</p>
<p>Dün bir savaş uçağımız Suriye açıklarında denize düştü.</p>
<p>Uçağın düşme nedeni henüz saptanamadı. </p>
<p>Eskişehir’de sanayi sitesinde arka arkaya iki atölyede patlama oldu, beş işçi hayatını kaybetti.</p>
<p>Ankara’da metro inşaatı göçtü, bir kişi göçükte kayboldu, kaybolanların sayısının artabileceği bildirildi.</p>
<p>Polis Akademisi’nde yapılan sınavlardan sonra sınavların <b>“yönergeliği”</b> değişti, yüz üstünden 18 alanlar da sınavı kazanmış kabul edildi.</p>
<p>Afyonkarahisar’da bir ilçe emniyet müdürü ile iki kişi bir hemşireye tecavüz etti.
                                    	<br/><br/>
<a class="lnk2" href="/web/20130525034435/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-alis.htm), [web.archive.org (arşiv bağlantısı)](http://web.archive.org/web/20130525034435/http://www.taraf.com.tr/ahmet-altan/makale-alis.htm)
