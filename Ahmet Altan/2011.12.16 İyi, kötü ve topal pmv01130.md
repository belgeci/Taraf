# İyi, kötü ve topal

*Ahmet Altan 16.12.2011*

<div class="yazi"><p>Olağanüstü iyi haberler var Türkiye için.</p>
<p>Müthiş bir süratle büyüyoruz.</p>
<p>Dünyanın en hızlı büyüyen ülkelerinden biriyiz.</p>
<p>Yeryüzü işsizlikten kırılırken, insanlık için en belalı dönemlerden biri olan o <b>“bir çağdan bir çağa geçiş”</b> sürecinde gelişmiş ülkeler bile işsizliğe bir çare bulamazken, Türkiye’de işsizlik azalıyor.</p>
<p>Toplumların en büyük sorunlarından birine biz çare bulmuş gözüküyoruz.</p>
<p>AKP’nin yeminli düşmanlarının bile ekonomideki bu muhteşem performans karşısında selam duracaklarını düşünüyorum.</p>
<p>Siyasi iktidar, en azından şimdilik, ekonomik performansıyla bütün dünyanın ilgisini çeken parıltılı bir başarıyı yakalamış durumda.</p>
<p>Bu ekonomik başarılar böyle giderse AKP daha uzun yıllar rakipsiz bir şekilde iktidarını sürdürür.</p>
<p>Ayrıca, bizim yıllarca imrenerek baktığımız ülkeler krizle boğuşurken Türkiye’nin bu parlak başarılara ulaşması ülkede müthiş bir özgüven yaratıyor.</p>
<p>Ezik duruşumuz gerilerde kalıyor, çok sevdiğimiz gibi <b>“yukardan bakıyoruz”</b> dünyaya.</p>
<p>Bu çok başarılı gelişmelerin sadece Türkiye’ye değil AKP’ye ve Erdoğan’a da büyük bir güven verdiği açık.</p>
<p>Kötü haberler de ne yazık ki bu <b>“güvenin”</b> açtığı kapıdan geliyor.</p>
<p>Erdoğan’da ve AKP’de, <b>“kimsenin yapamadığını yapıyorum ekonomide, başka da bir şey yapmama gerek yok,”</b> duygusu var sanki.</p>
<p>Hatta daha da kötüsü, <b>“muhteşem bir ekonomik başarım var, bu başarının şemsiyesi altında istediğim kadar da kötü iş yapabilirim”</b> inancı yeşeriyor.</p>
<p>Kendi yaptığı yasayı yedi ay sonra değiştirirken AKP yönetiminin, birkaç kişi hariç, yüzünün hiç kızarmaması sanırım bu <b>“maraz”</b> güvenden.
                                    	<br/><br/>
<a class="lnk2" href="/web/20120418210318/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20120418210318/http://taraf.com.tr:80/ahmet-altan/makale-iyi-kotu-ve-topal.htm)
