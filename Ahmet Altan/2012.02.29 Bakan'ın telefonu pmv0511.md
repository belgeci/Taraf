# Bakan’ın telefonu

*Ahmet Altan 29.02.2012*

<div class="yazi"><p>Sabah, Milli Eğitim Bakanı Ömer Dinçer aradı.<br/><br/><b>“Manşetinizden çok rencide oldum”</b> dedi, <b>“sizi temin ederim ki Milli Güvenlik Kurulu’nda bu yeni eğitim sistemiyle ilgili tek kelime konuşulmadı.”<br/><br/></b><b>“Ne konuşuldu peki, niye üyesi olmadığınız Milli Güvenlik Kurulu’na katıldınız?”<br/><br/></b><b>“Güneydoğu’da asayiş sorunlarının eğitimi aksatmaması konusu konuşuldu... Güneydoğu konusunun konuşulması da daha önceden kararlaştırılmıştı.”</b></p>
<p>Tabii, herkesin aklına gelecek olan soru benim de aklıma geldi.<br/><br/><b>“Peki, neden tam da Milli Güvenlik Kurulu’nun toplandığı ve sizin de toplantıya katıldığınız gün sistemde değişiklik yapma kararınızı Meclis’e bildirdiniz? Bu iki olayın birarada gerçekleşmesinin nasıl görüneceğini düşünmemiş olamazsınız.”<br/><br/></b><b>“Aynı güne rastladı çünkü Başbakanımız sağlık nedenleriyle epeydir Ankara’dan uzaktı, kendisiyle bu konuyu yüz yüze konuşma imkânımız olmamıştı, Başbakanımızla ancak Milli Güvenlik Kurulu’nun toplandığı gün yüz yüze konuşabildik bu konuyu.”</b></p>
<p>Bakan Dinçer’in bu sözleri, <b>“değişikliğin”</b> Başbakan’la Bakan arasındaki görüşmede belirlendiğini ortaya koyuyordu.</p>
<p>Başbakanla Bakan’dan biri, diğerini bu <b>“değişikliğin”</b> gerekli olduğuna ikna etmişti.<br/><br/><b>“Hanginiz hanginizi değiştirme konusunda ikna etti, Başbakan mı sizi, siz mi Başbakan’ı?”<br/><br/></b><b>“Ben Başbakan’ı,”</b> dedi Dinçer kısa bir duraklamadan sonra.</p>
<p>Hemen arkasından da <b>“bu yeni sistem önerisinin nasıl geliştiğini”</b> anlattı.<br/><br/><b>“Biliyorsunuz bu bir tasarı, AKP’nin Meclis grubu tarafından önerildi, ben milletvekili arkadaşlarla görüşmeleri için uzmanlarımı gönderdim ama bir yanlış anlaşılma olmuş onlar görüşürlerken, onun için o yanlışlığın düzeltilmesi gerekiyordu.”<br/><br/></b><b>“Yanlışlığın”</b> ne olduğunu da teknik terimlerle anlattı, <b>“Arkadaşlar mesleki tercihle, yönlendirme kavramları konusunda bir hata yapmışlar”</b>.
                                    	<br/><br/>
<a class="lnk2" href="/web/20130525034357/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-bakan-in-telefonu.htm), [web.archive.org (arşiv bağlantısı)](http://web.archive.org/web/20130525034357/http://www.taraf.com.tr/ahmet-altan/makale-bakan-in-telefonu.htm)
