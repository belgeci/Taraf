# Herkesin cinayeti

*Ahmet Altan 25.02.2012*

<div class="yazi"><p>İlk aklıma gelen soru, <b>“bu çocuk gibi daha kaç kişi var acaba”</b> sorusu oldu, daha kaç kişiyi cinayet işlemesi için böyle planlı biçimde örgütlüyorlar.</p>
<p>Yasin Hayal’in anlattıklarına baktığınızda, bir ipekböceğinin kozasını örmesi gibi devletin de <b>“Dink cinayetinin kozasını”</b> ördüğünü, o kozanın içinde katiller büyüttüğünü görüyorsunuz.</p>
<p>Uzun vadeli bir plan bu.</p>
<p>Polis’in ve Jandarma’nın ajanı olan Erhan Tuncel, önce yoksul çocukların bulunduğu Pelitli’de kendine bağlı bir grup oluşturuyor.</p>
<p>Büyük bir ihtimalle onların hepsi için raporlar yazıyor, karakter tahlilleri yapıyor.</p>
<p>O gençlerin arasından Yasin Hayal’i seçiyorlar.</p>
<p>Önce ona bir suç işletiyorlar.</p>
<p>Erhan Tuncel, <b>“Amerika’nın Trabzon’daki tesisi olan McDonald’s’ı bombalayacaklarını”</b> söylüyor.</p>
<p>Bir bomba hazırlayıp ona veriyor Hayal’in söylediğine göre.</p>
<p>O bombayı Tuncel mi yaptı yoksa o bombayı yapıp Tuncel’le Hayal’e mi gönderdiler onu bilemiyoruz.</p>
<p>Hayal, gidip McDonald’s’ı bombalıyor.</p>
<p>Daha sonra yakalanıyor.</p>
<p>Hayal’in söylediğine göre Trabzon Emniyeti Terörle Mücadele Şube Müdürü, <b>“Amerikan tesisini bombalayan”</b> Yasin’in sırtını sıvazlıyor, <b>“Bu memleketin senin gibi kahramanlara ihtiyacı var, seni en kısa zamanda çıkartacağız,”</b> diyor.</p>
<p>Gerçekten de Hayal’i on bir ay sonra hapisten çıkartıyorlar.</p>
<p>Böylece Hayal’in <b>“her suç işledikten sonra kurtarılabileceğine”</b> olan inancını pekiştiriyorlar.</p>
<p>Polis’le Yargı’nın bu el ele operasyonundan sonra Jandarma devreye giriyor.</p>
<p>İki de bir de Yasin’i çağırtıyorlar.
                                    	<br/><br/>
<a class="lnk2" href="/web/20130525040524/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-herkesin-cinayeti.htm), [web.archive.org (arşiv bağlantısı)](http://web.archive.org/web/20130525040524/http://www.taraf.com.tr/ahmet-altan/makale-herkesin-cinayeti.htm)
