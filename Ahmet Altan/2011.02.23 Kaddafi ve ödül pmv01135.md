# Kaddafi ve ödül

*Ahmet Altan 23.02.2011*

<div class="yazi"><p>Önceki akşam Kaddafi’nin oğlunun yaptığı konuşmayı izledim.</p>
<p>Libya’dan, <b>“aile şirketinden”</b> söz eder gibi söz ediyor, özgürlük isteyenleri küstah bir ifadeyle korkutmaya uğraşıyordu, Libya’nın <b>“kendi malları”</b> olduğuna inanmış gibiydi.</p>
<p>Bir halkın sokaklara dökülüp hakkını istemesini kavrayamıyordu.<br/><br/><b>“Ülkeyi böleriz”</b> diyordu, <b>“çok kan dökülür”</b> diyordu.<br/><br/><b>“Libya ordusu Mısır ordusuna benzemez”</b> diyordu.</p>
<p>Zaten babası da tanklarını, uçaklarını, paralı askerlerini Libya halkını öldürmeleri için gönderiyordu.</p>
<p>Diktatörler, halklarını silahla yönetir, silahla korkutur her zaman.</p>
<p>Ama korkuyla acının bir dengesi vardır, çekilen acı korkuyu aşacak boyutlara ulaştığında insanlar ölümün üstüne yürürler.</p>
<p>İşte o zaman diktatörler şaşkınlaşırlar.</p>
<p>Tam bu yazıyı yazarken Kaddafi televizyonda konuşmaya başladı.</p>
<p>Kendisinden, <b>“üçüncü bir şahıstan”</b> söz eder gibi söz ediyor, <b>“Kaddafi normal bir insan değildir”</b> diyordu.</p>
<p>Normal bir insan olmadığı zaten konuşma biçiminden de anlaşılıyordu.</p>
<p>Kendisinin <b>“devrimci”</b> olduğunu söylüyordu.</p>
<p>Her sıkışan sahtekâr gibi <b>“şehitlerin anılarına”</b> sığınıyordu.</p>
<p>Özgürlük isteyen gençlerin <b>“hap aldığını”</b> iddia ediyor, onların <b>“sıçanlar gibi sokaklarda koştuğunu”</b> söylüyordu.</p>
<p>Ve tabii <b>“yabancı güçleri”</b> suçluyordu.</p>
<p>Konuşmasının özetine bakılırsa, <b>“devrimci”</b> Kaddafi tarafından hakkaniyetle yönetilen mutlu Libya’da, <b>“emperyalistlerin”</b> kışkırtıp, hap verdiği nankör gençlik gösteriler yapıyordu.
                                    	<br/><br/>
<a class="lnk2" href="/web/20111123172138/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123172138/http://taraf.com.tr/ahmet-altan/makale-kaddafi-ve-odul.htm)
