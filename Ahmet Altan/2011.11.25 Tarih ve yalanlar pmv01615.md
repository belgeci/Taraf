# Tarih ve yalanlar

*Ahmet Altan 25.11.2011*

<div class="yazi"><p>Bana Türkiye’de en tehlikeli üç mesleğini say deseniz, ben size, <b>“bomba imha uzmanlığı, madencilik ve tarihçilik”</b> derim.</p>
<p>Diğer iki meslek yeryüzünün her yerinde tehlikelidir ama tarihçilik sadece bizim ülkede ya da bizimkine benzer ülkelerde tehlikeli bir meslek haline gelmiştir.</p>
<p>Tarihçilik neden tehlikelidir peki?</p>
<p>Çünkü tarihî gerçekleri söylediğinizde <b>“Kemalizm”</b> denen diktatörlük sistemini havaya uçurursunuz.</p>
<p>Kemalizm, üç büyük <b>“sahte tehlike”</b> üzerine bina edilmiştir.</p>
<p>İrtica, Kürtçülük ve komünizm.</p>
<p>Mustafa Kemal ve arkadaşları, bir <b>“diktatörlük”</b> kurdular.</p>
<p>Halkın büyük bir çoğunluğunun desteğine sahip olmayan, Mustafa Kemal’in Kurtuluş Savaşı’ndaki birçok silah arkadaşının bile karşı çıktığı bu diktatörlüğü ayakta tutabilmek için çok ciddi baskı yöntemleri uygulamak zorundaydılar.</p>
<p><b><br/>“Kendimizi ve iktidarımızı korumak için baskı yapıyoruz”</b> diyemedikleri için bu <b>“baskıları”</b> meşru gösterecek nedenler bulmaya mecburdular.</p>
<p>Hem o günkü ortamda yandaş edinebilmek, hem de bu diktatörlüğün sorgulamayan kulları olarak yetiştirilecek yeni kuşakları ikna edebilmek için <b>“baskı nedenlerine”</b> ihtiyaçları vardı.</p>
<p>İrtica konusunda, İttihatçıların da alabildiğine sömürdüğü hazır bir <b>“neden”</b> bulunuyordu ellerinde.</p>
<p>31 Mart ayaklanması.</p>
<p>Yandaşlarını, her an bir irtica ayaklanması olabileceğine ikna edebilmek için Kemalistler de 31 Mart ayaklanmasını kullandılar.</p>
<p>Bu <b>“ayaklanma”</b> çok büyük bir ayaklanma olarak gösterildi.</p>
<p>Gerçekleri bilmeyenler 31 Mart’ta <b>“geniş halk yığınlarının ve ordunun irticacı kanadının”</b> ayaklandığına inandırıldılar.
                                    	<br/><br/>
<a class="lnk2" href="/web/20120223031232/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-tarih-ve-yalanlar.htm), [web.archive.org (arşiv bağlantısı)](http://web.archive.org/web/20120223031232/http://www.taraf.com.tr:80/ahmet-altan/makale-tarih-ve-yalanlar.htm)
