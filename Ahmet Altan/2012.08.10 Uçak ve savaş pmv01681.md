# Uçak ve savaş

*Ahmet Altan 10.08.2012*

<div class="yazi"><p>Geldiğimiz nokta şu, büyük gazetelerden biri <b>“yayınlayacağım, ortalığı sarsacağım”</b> diye bir gün öncesinden duyurduğu haberi hükümetten baskı gelince yayınlamaktan vazgeçiyor.</p>
<p>Yeryüzündeki hiçbir gazete kolay kolay kendini bu duruma düşürmez, böyle bir şeyin olabilmesi için çok büyük bir baskının yapılması gerekir.</p>
<p>Ya da artık oraları bile geçtik, öyle büyük baskıya falan gerek kalmıyor, <b>“yayınlamayın”</b> diyorlar, gazete de yayınlamıyor.</p>
<p>Yazarların yazılarını da sansür ediyorlar.</p>
<p>Sadece iktidarın ve Başbakan’ın övülmesini istiyorlar, en küçük bir eleştiriye bile tahammülleri yok.</p>
<p>Ama Türkiye’de olaylar çığırından çıkıyor.</p>
<p>Köşe yazarlarının Başbakan’ı övmesi işleri düzeltmeye yetmiyor.</p>
<p>Zaten, bugün Başbakan’ın kendisine <b>“gerçek”</b> soru soracak ve sorusunun cevabını ısrarla isteyecek sahici hiçbir gazetecinin karşısına çıkamaması da durumun vahametini gösteriyor.</p>
<p>İktidarın açıklayamayacağı o kadar çok fiyaskosu birikti ki Başbakan’ın sahici gazetecilerden ödü patlıyor.</p>
<p>Hem televizyona çıkmak istiyor, hem de hiç bir ciddi soru sorulmasın, çarpıtılan gerçekler yüzüne vurulmasın istiyor.</p>
<p>Şu Suriye’de düşürülen uçak konusunu alın mesela.</p>
<p>Birbiriyle çelişen birçok açıklama yaptılar, ilk yaptıkları açıklamalardan döndüler, lafları evirip çevirdiler ama o uçağa gerçekten ne olduğunu, bu kadar kritik bir dönemde niye Suriye hava sahasında uçtuğunu, o uçağın orada uçması için kimin emir verdiğini, hükümetin bir savaş uçağının Suriye hava sahasında dolaşmasından haberi olup olmadığını asla açıklamadılar.</p>
<p>Ciddi yabancı kaynaklar o uçağın Suriye hava sahasında düşürüldüğünü söylüyor.</p>
<p>Ellerinde belgeler ve kayıtlar olduğu da anlaşılıyor.
                                    	<br/><br/>
<a class="lnk2" href="/web/20130525042513/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-ucak-ve-savas.htm), [web.archive.org (arşiv bağlantısı)](http://web.archive.org/web/20130525042513/http://www.taraf.com.tr/ahmet-altan/makale-ucak-ve-savas.htm)
