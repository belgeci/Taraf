# Başbakan’ın takımı ve borsa

*Ahmet Altan 09.08.2011*

<div class="yazi"><p>Bizim medyada yeni bir kadro açıldı anlaşılan. <br/><br/><b>“Başbakan’ın gazetecileri”</b> kadrosu. <br/><br/><b>“Paşa kükredi”</b> gazeteciliğinden, <b>“Recep Tayyip Erdoğan kükredi”</b> gazeteciliğine geçiş yapıyoruz. </p>
<p>Bu <b>“Başbakan’ın gazetecilerine”</b> göre Başbakan Erdoğan ne yaparsa muhteşem yapar. Başbakan’a elleşmeyin, eleştirmeyin, laf söylemeyin.</p>
<p>Erdoğan askerle mi çatıştı, <b>“Dik durdu, askeri geriletti”</b>, Başbakan iki gün sonra aynı askerle mi anlaştı, <b>“Başbakan gereğini yaptı”</b>.</p>
<p>İki gün önce niye çatıştı, iki gün sonra niye anlaştı?</p>
<p>Bu yeni <b>“komuta kademesi”</b> ile Başbakan birlikte çalışacağı için bu kadro <b>“Başbakan’ın takımı”</b> imiş, onun için <b>“yeni kadronun”</b> istediklerini yapması çok doğruymuş.</p>
<p>Daha geçen gün YAŞ toplantısında Başbakan’ın aynı masaya oturduğu <b>“yeni takımından”</b> bir orgeneral için mahkeme <b>“yakalama”</b> kararı çıkarttı.</p>
<p>Çünkü Başbakan’ın bu yeni takımının parçası olan orgeneral, aynı başbakanı devirmek ve aleyhinde kamuoyu oluşturmak için yalanlar yazıp, iftiralar atan internet siteleri kurmuş.</p>
<p>Aferin Başbakan’a, kendine iyi takım seçmiş.</p>
<p>Birlikte masaya oturmasının üstünden üç gün geçmeden <b>“takım arkadaşı”</b> hapishaneye gidiyor.</p>
<p>Ne olacak şimdi?</p>
<p>Başbakan, bir paket sigara alıp <b>“takım arkadaşını”</b> ziyarete mi yollanacak?</p>
<p>Savcının hakkında <b>“tutuklama”</b> isteğinde bulunduğu orgenerali sen <b>“açığa almak”</b> yerine yeni bir göreve atarsan, daha senin imzanın mürekkebi kurumadan atamasına imza attığın adamı tutuklarlar.
                                    	<br/><br/>
<a class="lnk2" href="/web/20111214093949/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-basbakan-in-takimi-ve-borsa.htm), [web.archive.org (arşiv bağlantısı)](http://web.archive.org/web/20111214093949/http://www.taraf.com.tr:80/ahmet-altan/makale-basbakan-in-takimi-ve-borsa.htm)
