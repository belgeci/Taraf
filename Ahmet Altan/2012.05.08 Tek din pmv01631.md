# Tek din

*Ahmet Altan 08.05.2012*

<div class="yazi"><p>Önce inanamadık.</p>
<p>Bir hata vardır herhalde dedik, baktık hata yok.</p>
<p>Belki dili sürçmüştür, dedik, arada bir oluyor, sonra toparlıyor.</p>
<p>Yoo, ertesi gün aynı lafı aynı biçimde yeniden söyledi.</p>
<p>O zaman anladık ki ciddi bir sorunla karşı karşıya Türkiye.</p>
<p>Türkiye Cumhuriyeti Başbakanı, bizim inanmakta zorluk çektiğimiz lafını <b>“devletin kırmızıçizgilerini”</b> sıralarken söylemişti.<br/><br/><b>“Tek millet, tek devlet, tek bayrak”</b> diye başlamış ve <b>“tek din”</b> diye bitirmişti.</p>
<p>Diğer <b>“tek”</b>ler tartışılabilir.</p>
<p>Ama <b>“devletin kırmızıçizgisi tek din”</b> dedin mi ağır bir suç işlemiş olursun.</p>
<p>Bu, laiklikten çıkmak demektir, Anayasa’yı ve yasaları çiğnemektir.</p>
<p>Adam öldürmek nasıl suçsa, <b>“Türkiye Cumhuriyeti devletinin kırmızıçizgisi tek din”</b> demek, devleti <b>“din”</b>le bağlamak, tek dinin dışındaki her inancı <b>“suç”</b> kabul etmek, vatandaşlarını <b>“devletin”</b> seçtiği dini benimsemeye mecbur bırakacağını açıklamak da öyle suçtur.</p>
<p>Hatta bana sorarsanız daha da ağır suçtur.</p>
<p>Çünkü böyle bir keyfilikle tek başına devletin <b>“laik”</b> yapısını değiştirmeye kalktığında bu toplum bölünür ve burası Lübnan’dan beter olur.</p>
<p>Çok adam ölür.</p>
<p>Çok kan dökülür.</p>
<p>Bir başbakanın arkasında yüzde elli oy da olsa ülkenin laik yapısını değiştirmeye kalkması, bunu söylemesi, buna kendi başına karar vermesi mümkün değildir.</p>
<p>Arkasında yüzde elli var ama karşısında da yüzde elli var.</p>
<p>Başbakan <b>“laiklikten”</b> çıkmaya kalktığında arkasındaki yüzde ellinin hepsini bulamaz.</p>
<p>Ama şu anda birbirleriyle hiçbir şekilde anlaşamayan kitleler, Kürt’üyle Türk’üyle, Müslüman’ı gayrımüslimiyle, Sünni’si Alevi’siyle, Kemalist’i demokratıyla, sağcısı solcusuyla <b>“laiklik”</b> etrafında birleşir.
                                    	<br/><br/>
<a class="lnk2" href="/web/20130525041319/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-tek-din.htm), [web.archive.org (arşiv bağlantısı)](http://web.archive.org/web/20130525041319/http://www.taraf.com.tr/ahmet-altan/makale-tek-din.htm)
