# İşkence ve dava

*Ahmet Altan 14.09.2012*

<div class="yazi"><p>Biz, <strong>“işkencecilikten mahkûm polisi terfi ettirdiler”</strong> dedik.</p>
<p>Başbakan, kurnazca gerçekleri saptırmaya çalışıp <strong>“mahkûm olmadı”</strong> dedi ve mahkemenin verdiği kararla, Yargıtay’ın <strong>“bu ceza eksik”</strong> diye kararı bozmasını görmezden geldi.</p>
<p>Bizim devletin klasik numarasıyla davayı <strong>“zamanaşımına uğratmasını”</strong> halka <strong>“mahkûmiyet yok”</strong> diye anlattı.<br/><br/><strong>“Ben polisimi yedirmem”</strong> dedi.</p>
<p>Bilin bakalım sonra ne oldu?</p>
<p>Bizim arkadaşlarımız hakkında <strong>“polis şefini teröre hedef göstermekten”</strong> savcılık soruşturma açtı.<br/><br/><strong>Tuncer Köseoğlu, Mehmet Baransu, Melih Altınok, Tuğba Tekerek, Burhan Ekinci, Sümeyra Tansel, Adnan Keskin, Hüseyin Özkaya</strong> ifadeye çağrıldı.</p>
<p>Dindar AKP iktidarını, o iktidarı <strong>“her şey ne kadar da güzel Allah’ım”</strong> diye destekleyen dindar yazarları kutlarım.</p>
<p>Bu ülkede dindarlık bu hâle geldi demek.</p>
<p>İşkenceciyi terfi ettirmek serbest, <strong>“işkenceciler terfi ettiriliyor”</strong> demek yasak.</p>
<p>AKP iktidarının vardığı son merhale bu.</p>
<p>AKP’nin <strong>“dindar”</strong> yazarlarının alkışladığı durum da bu.</p>
<p>Terörle Mücadele’nin başına getirilen görevlinin <strong>“işkenceden mahkûm”</strong> olduğunu söylersen o adamı teröre hedef göstermiş oluyorsun.</p>
<p>Şikâyet dilekçesinde işkencecilik reddedilmiyor, sadece bunun söylenmemesi isteniyor.</p>
<p>İşkenceciyi terfi ettirecekler ama gazeteciler susacak.</p>
<p>Asr-ı Saadet’te de durum bu muydu, işkencecileri terfi ettirip, <strong>“işkencecileri terfi ettiriyorlar”</strong> diyeni susturuyorlar mıydı?</p>
<p>İşkencecilik serbest miydi o zamanlar?</p>
<p>Peki, ya Hazreti Ömer, adaleti işkenceciler eliyle mi arıyordu?</p>
<p>Siz nasıl dindarsınız gerçekten?</p>
<p>Ramazan’da oruç tutup, başınızı örtmek yetiyor mu dindar olmaya?</p>
<p>Siz çok seversiniz dinî meselleri, bana bir tane <strong>“işkencecileri yücelten”</strong> mesel anlatsanıza.
                                    	<br/><br/>
<a class="lnk2" href="/web/20130525042539/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-iskence-ve-dava.htm), [web.archive.org (arşiv bağlantısı)](http://web.archive.org/web/20130525042539/http://www.taraf.com.tr/ahmet-altan/makale-iskence-ve-dava.htm)
