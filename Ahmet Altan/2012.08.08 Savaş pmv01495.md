# Savaş

*Ahmet Altan 08.08.2012*

<div class="yazi"><p>Ülkenin bir köşesinde tarihin en garip savaşlarından biri yaşanıyor.</p>
<p>Yaklaşık beş yüz kişilik bir gerilla grubu, yüz binlerce askeri, tankları, topları, uçakları, Heron’ları olan bir orduya saldırıyor.</p>
<p>Çatışma iki haftadan fazladır sürüyor.</p>
<p>Savaşın nasıl seyrettiğine dair ayrıntılı bilgimiz yok çünkü devlet ne olup bittiğini anlatmıyor.</p>
<p>Sadece PKK’nın yüzden fazla kayıp verdiğini söylüyorlar.</p>
<p>Okuduklarımızdan anladığımız kadarıyla PKK o bölgede bir alanı kendi denetimi altında tutup, bu saldırıyı bir <b>“ayaklanmaya”</b> çevirmeye uğraşıyor.</p>
<p>Bunun için büyük kayıpları göze alıyor.</p>
<p>Bu amacına ulaşabilir mi?</p>
<p>Herhalde bu saldırıdan öyle bir sonuç çıkmayacak ama eğer devlet neyle karşı karşıya olduğunu anlamazsa, ona göre davranmazsa, sonunda orada o ayaklanmanın çıkma ihtimali çok yüksek.</p>
<p>Meselenin ne olduğunu anlayabilmek için önce orada yüzlerce insanın kendi canlarından vazgeçmeye razı olarak, kendilerinden kat be kat kalabalık bir güce saldırmayı göze almalarının nedenini anlamak gerek.</p>
<p>Yüzlerce Kürt genci ölüme yürüyorsa bunu <b>“hainler”</b> falan diye küfürler ederek geçiştiremezsiniz.</p>
<p>Devletin öncelikle sorması gereken soru, <b>“bu insanlar neden hayatlarından vazgeçmeye razı oluyorlar”</b> sorusudur.</p>
<p>PKK yöneticilerinin amaçları, PKK’yı Suriye’nin kışkırttığı iddiaları, silahların dışarıdan geldiği söylentileri, Kürt gençlerinin neden ölümü göze aldığını açıklamaya yetmez.</p>
<p>Bunu anlamadan da o savaşı bitirmek mümkün olmaz.</p>
<p>AKP hükümeti, savaşı bitirebilmek için gerçekten büyük çabalar gösterdi, çok cesur adımlar attı, Apo’yla, Kandil’le defalarca görüştü, Oslo sürecini başlattı, büyük riskler aldı.</p>
<p>AKP’den başka bir parti bunları yapamazdı.
                                    	<br/><br/>
<a class="lnk2" href="/web/20130525045958/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-savas-3.htm), [web.archive.org (arşiv bağlantısı)](http://web.archive.org/web/20130525045958/http://www.taraf.com.tr/ahmet-altan/makale-savas-3.htm)
