# Siyasi pozisyon

*Ahmet Altan 28.05.2011*

<div class="yazi"><p>Hukuk dışı otoriter bir yapıyı sürdürmek isteyen orduyla ve sürekli olarak kaos yaratmaya çalışan Ergenekon’la çatıştığı her an ben AKP’yi desteklerim.</p>
<p>Benim desteğimin AKP için hiçbir önemi yoktur ama benim için neyi, neden desteklediğim önemlidir ve böyle çatışma süreçlerinde durduğum yerden milim kıpırdamam.</p>
<p>Bu vesayet rejiminin en önemli unsuru olan ordunun <b>“Ben hukukun üstündeyim, istediğimi yaparım”</b> anlayışıyla dövüştüğü zamanlarda, ordunun otoritesini değil de AKP’yi <b>“hedef”</b> olarak görenlerle de hiçbir ortaklığım olmaz.</p>
<p>BDP ya da CHP gibi partiler böyle süreçlerde <b>“siyasi bir partiyi”</b> desteklemek yerine, orduyu cepheden karşılayan bir partiyi yıpratmayı birinci amaç yaptıklarında, hangi saikle hareket ederlerse etsinler benim gözümde birer <b>“rejim payandası”</b> parti olurlar.</p>
<p>AKP, Şemdinli’de, Sayıştay Yasası’nda, Ombudsmanlık Yasası’nda olduğu gibi orduyla işbirliğine yöneldiğinde ben AKP’ye karşı olurum.</p>
<p>AKP’nin bu tür işbirliği girişimlerini eleştirmeyen her parti de benim için <b>“rejim”</b> partisidir.</p>
<p>İktidarda bulunan AKP’nin denetimindeki polisler <b>“gösteri yapan”</b> çocukları dövdüğünde, o çocukların siyasi görüşleri ne olursa olsun ben o çocuklardan yana çıkarım.</p>
<p>Anayasa referandumunda değişimi desteklemeyen TÜSİAD’a karşı kesinlikle AKP’yi tutarım.</p>
<p>Hiç tanışmadığım ama bana her zaman çok sempatik gelen Bülent Arınç, <b>“yaşam tarzı”</b> konusunda <b>“müdahaleci”</b> bir görüşü seslendirerek TÜSİAD’la kavgaya girdiğinde ben TÜSİAD’ı savunurum.</p>
<p>Ordunun fikirlerimize, inancımıza, ibadetimize karışmasını istemediğim gibi AKP’nin ya da herhangi bir siyasi organizmanın da, kendisine benzemeyen insanların ahlakına, yaşamına, günahına karışmasını istemem.
                                    	<br/><br/>
<a class="lnk2" href="/web/20111123072653/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123072653/http://taraf.com.tr/ahmet-altan/makale-siyasi-pozisyon.htm)
