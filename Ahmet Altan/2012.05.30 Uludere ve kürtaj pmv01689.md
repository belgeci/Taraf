# Uludere ve kürtaj

*Ahmet Altan 30.05.2012*

<div class="yazi"><p>Başbakan Erdoğan, Uludere katliamında yanlış bir yola girdi ve bu yoldan dönmemekte ısrar ederek attığı her adımda biraz daha işleri berbat ediyor.</p>
<p>Erdoğan’ın bu konuşmaları Kürtleri Türkiye’den kopartır mı bilmiyorum ama Kürtleri Türklerden koparttığı çok açık.</p>
<p>Uludere’nin acılı kadınları da zaten bunu insanın içini dağlayan bir cümleyle söylediler:<br/><br/><b>“Erdoğan her konuşmasında bizi bir kere daha bombalıyor.”</b></p>
<p>Bir gece yarısı o köye battaniyelere sarılmış paramparça 34 cesedi katırların sırtında getirdiler.</p>
<p>Aralarında on iki, on üç yaşında çocuklar vardı.</p>
<p>O insanları parçalayan devletin başbakanı, o insanların tabutlarına sarılan <b>“bayrakların”</b> Türk bayrağı olmamasını gündeme getiriyor katliamdan beş ay sonra.</p>
<p>34 insanı bombalayan uçakların üstünde Türk bayrağı vardı.</p>
<p>Biraz vicdanı olan bir insan, <b>“o bayrağı niye tabutlara örtmediklerini” </b>sorar mı sizce?</p>
<p>Sizin çocuğunuzu bombalarla parçalasalardı, cesedini evinize battaniyelere sarıp katır sırtında getirselerdi, derdiniz çocuğunuzun tabutuna, o çocuğu bombalayan uçağın üstündeki bayrağı sarmak mı olurdu?</p>
<p>Bu mu meselemiz?</p>
<p>Erdoğan kendi halkından Uludere’yle ilgili gerçekleri saklıyor.</p>
<p>O gerçekler her neyse onu öylesine ürkütüyor ki o gerçeklere dokunmamak için bütün Kürt halkının kalbini kırmayı, hepsini aşağılamayı, <b>“ölülerin”</b> aslında <b>“suçlu”</b> olduğunu söylemeyi göze alıyor.</p>
<p>Haksızlığa uğrayan bir insanı <b>“zorbalıkla”</b> bastırmanın, onun hakkını aramasını engellemenin, onun sesinin çok çıkmamasından yararlanarak sürekli onu ezmenin hayatta karşılaşılabilecek en korkunç durumlardan biri olduğuna inanıyorum.</p>
<p>Kendinizi bir an Uludere köylülerinin yerine koyun.</p>
<p>Çocuklarınızı kaybetmişsiniz, tesellisi olmayan bir acı yaşıyorsunuz, arayacağınız, sarılacağınız tek teselli ne olabilir?</p>
<p>Size bir şey soracağım.
                                    	<br/><br/>
<a class="lnk2" href="/web/20130525045312/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-uludere-ve-kurtaj.htm), [web.archive.org (arşiv bağlantısı)](http://web.archive.org/web/20130525045312/http://www.taraf.com.tr/ahmet-altan/makale-uludere-ve-kurtaj.htm)
