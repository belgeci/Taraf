# HSYK ve CHP

*Ahmet Altan 06.07.2011*

<div class="yazi"><p>Biliyorsunuz, CHP <b>“Ergenekon sanıkları”</b> için dava sürelerinin çok uzun olmasından şekvacı.</p>
<p>Adalet her zaman o kadar da yavaş işlemiyor bu ülkede.</p>
<p>Çok süratli, hatta aşırı süratli, hatta <b>“ekspres”</b> çalıştığı zamanlar da var.</p>
<p>Eğer davayı açan HSYK üyesi Ertosun ise ve eğer hakkında dava açılan da <i>Taraf</i> Gazetesi ise bakın bakalım <b>“yargı”</b> nasıl çalışıyor.</p>
<p>Daha ilk celsede, öyle ikinci celseyi falan beklemeden çat diye bizi mahkûm ediyorlar.</p>
<p>İlk celsede mahkûm etmezlerse ikinci celseyi de en fazla <b>“iki hafta”</b> sonrasına koyuyorlar.</p>
<p>Ve, aynı yazıyla ya da haberle ilgili ayrıca bir <b>“ceza davası”</b> sürüyorsa, bizi mahkûm etmek için o davanın sonucunu da beklemiyorlar.</p>
<p>Belki bizi <b>“nankör”</b> bulacaksınız ama bu aceleci hatta telaşlı adalet bizim aklımıza çeşitli sorular getiriyor ve bizi şaşırtıyor.</p>
<p>Tabii, <b>“ne kadar şanslısınız, çabuk çabuk mahkûm oluyorsunuz işte”</b> de diyebilirsiniz.</p>
<p>Dersiniz de biz çabuk çabuk mahkûm olmaktan memnun kalmıyoruz işte.</p>
<p>Mahkeme biraz daha olayı incelesin, ceza davalarının sonucunu beklesin gibi taleplerimiz var.</p>
<p>Hatta inanmayacaksınız, Ertosun’un açtığı bir davada <b>“beraat”</b> etmeyi bile hayal ettiğimiz oluyor.</p>
<p>Bizimkisi bir hayal işte.</p>
<p>Konusu bir yargıç olduğunda, her eleştirinin derhal <b>“hakaret”</b> sayılmadığı bir adalet anlayışıyla ilgili bir hayal bu.</p>
<p>Bizim adalet sisteminde de galiba bir <b>“hayal”</b> olarak kalmaya da şimdilik mahkûm.
                                    	<br/><br/>
<a class="lnk2" href="/web/20111214093232/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-hsyk-ve-chp.htm), [web.archive.org (arşiv bağlantısı)](http://web.archive.org/web/20111214093232/http://www.taraf.com.tr:80/ahmet-altan/makale-hsyk-ve-chp.htm)
