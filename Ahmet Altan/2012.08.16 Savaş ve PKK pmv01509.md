# Savaş ve PKK

*Ahmet Altan 16.08.2012*

<div class="yazi"><p>Filmlerde görürüz, kasırga yaklaşırken herkes evine koşar, kıymetli eşyalarını bodruma taşır, bodrumun kapılarını sağlamlaştırır, yiyecek stok eder sonra da rüzgâr evi yıkmadan içinden geçebilsin diye bütün pencerelerini açıp saklanır.</p>
<p>Ortadoğu’da bir kasırganın yaklaştığı görülüyor.</p>
<p>İsrail, İran’ın nükleer tesislerini vurmak istiyor.<br/><br/><b>“Biraz daha gecikmesi”</b> hâlinde İran’ın atom bombası yapacağını iddia ederek savaş için siyasi ortamı hazırlıyor.</p>
<p>İsrail’in içinde de böyle bir savaşa ciddi muhalefet var ama İsrail hükümeti ürkütücü biçimde kararlı gözüküyor.</p>
<p>Amerika’nın İsrail’i ne kadar durdurmak istediğini, durdurmak isterse bunu yapıp yapamayacağını kimse bilmiyor, yaklaşan başkanlık seçimleri ve Amerika’daki Yahudi lobisinin gücü de belirsizliği iyice arttırıyor.</p>
<p>İran da karşı tehditleriyle İsrail’i caydırmaya uğraşıyor.</p>
<p>Muhtemel bir İsrail-İran savaşının sadece bu iki ülkenin arasında kalmayacağı, bütün Ortadoğu’ya yayılacağı, bölgede tam bir <b>“kasırganın”</b> yaşanacağını tahmin etmek zor değil.</p>
<p>Böyle bir savaş Amerika, Rusya ve Çin’i de içine çeker, bu üç devlet <b>“açıkça ve resmen”</b> olmasa da mutlaka savaşa bir şekilde bulaşmak zorunda kalırlar.</p>
<p>Türkiye böyle tehlikeli bir ihtimalin tam ortasında duruyor.</p>
<p>Ama hiç bir hazırlık yapmıyor.</p>
<p>Tam tersine, böyle bir kasırgada rüzgâr bizim evi temelinden sarssın diye ne gerekiyorsa o yapılıyor.</p>
<p>Pencereler sıkı sıkıya kapatılıyor, kapılar kilitleniyor.</p>
<p>Başbakan, bir yazarı işten attırmak için alenen uğraşıyor, bugüne dek görülmemiş bir işi pervasızca yapıyor, hiç çekinmiyor, hiç utanmıyor.</p>
<p>Bir cümle yüzünden yazar attırmak için patronlara haykırmanın ötesi yok.
                                    	<br/><br/>
<a class="lnk2" href="/web/20130525035712/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-savas-ve-pkk.htm), [web.archive.org (arşiv bağlantısı)](http://web.archive.org/web/20130525035712/http://www.taraf.com.tr/ahmet-altan/makale-savas-ve-pkk.htm)
