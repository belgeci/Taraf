# Nereden nereye

*Ahmet Altan 05.08.2012*

<div class="yazi"><p>Bir oyun vardır bilirsiniz, herkes sandalyelerde oturur, müzik çalmaya başlayınca hepsi birden yerinden kalkıp dönmeye başlar, müzik bitince de bütün oyuncular buldukları sandalyelere otururlar.</p>
<p>Her seferinde oyuncuların yerleri değişir.</p>
<p>Bizde de sanki böyle bir oyun oynandı.</p>
<p>Herkes dönmeye başladı, seçimde AKP yüzde elli oy alınca herkes bulduğu sandalyeye oturdu.</p>
<p>Aa, bir baktık herkes çok farklı yerlerde kendine bir sandalye bulmuş.</p>
<p>Askerî Şûra’da, çeşitli suçlardan tutuklu bulunan kırk general emekliye ayrıldı.</p>
<p>Bu, çok büyük bir operasyon ve bir daha darbeciliğe, çeteciliğe heves edecek generallere de büyük bir gözdağı.</p>
<p>Askerî vesayet anlayışına da büyük bir darbe.</p>
<p>Tabii şunu da gördük, bir ordu darbeciliği çok uzun yıllar benimseyip, siyasi iktidarın patronu gibi davranınca, o ordunun ölçüsü, disiplini, kimliği de kalmıyor.</p>
<p>Darbecilik, kişiliğini kezzap gibi eritiyor.</p>
<p>Ellerinden iktidarları gidince geride pek bir şey bulunmuyor.</p>
<p>Şûra toplantısının resmi çıktı ve çok konuşuldu.</p>
<p>Ramazan diye masada <b>“su”</b> yok.</p>
<p>Bir zamanlar sırf küstahça bir saygısızlık olsun diye <b>“oğlum rakı getir”</b> diye bağıran generaller, bu sefer de <b>“biz Ramazan’da mutlaka hiç firesiz oruç tutarız, öylesine dindar generalleriz”</b> görüntüsü verdiler.</p>
<p>Ne zaman bu kadar dindar oldu bu generaller?</p>
<p>Bir insan hem saygılı, hem de haysiyetli olamaz mı bu ülkede?</p>
<p>Saygısızlıkla dalkavukluk arasında durulacak adam gibi bir yer yok mudur? </p>
<p>Suları koyarsınız, istemezseniz içmezsiniz, <b>“oruçlu olduğunuzu”</b> böyle dünya âleme ilan etmenin ne âlemi var, generalliğin de, dindarlığın da suyunu çıkardılar gerçekten; benim bildiğim, gördüğüm gerçek dindarlar <b>“niyetli”</b> olduklarını söylemekten bile kaçınırlardı <b>“gösterişçilik”</b> olmasın diye.
                                    	<br/><br/>
<a class="lnk2" href="/web/20130525035039/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-nereden-nereye-4.htm), [web.archive.org (arşiv bağlantısı)](http://web.archive.org/web/20130525035039/http://www.taraf.com.tr/ahmet-altan/makale-nereden-nereye-4.htm)
