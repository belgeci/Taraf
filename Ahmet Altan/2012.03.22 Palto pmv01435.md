# Palto

*Ahmet Altan 22.03.2012*

<div class="yazi"><p>Geçen gün, çok eski ve çok ünlü bir yazarımızın televizyonda <b>“hiçbir dönemde tutukluluklar bu kadar çok olmadı”</b> dediğini duydum.</p>
<p>Dünyanın en hoş insanlarından biridir, bilerek yalan söyleyeceğini de hiç sanmam.</p>
<p>Söylediğine gerçekten inanıyor.</p>
<p>Korkunç olan da bu zaten.</p>
<p>Ergenekon ve Balyoz davalarıyla ilgili olarak <b>“sistemin merkezinden”</b> insanlar tutuklanmaya başlayınca, bu gelişme onda <b>“ilk kez bu kadar çok insan tutuklanmaya başladı”</b> duygusu yaratmış belli ki.</p>
<p>İçeride benim bilebildiğim kadarıyla 50 bine yakın tutuklu insan bulunuyor.</p>
<p>En azından 48 bin tanesinin Ergenekon’la ya da Balyoz’la ilişkisi yok.</p>
<p>O 48 bin kişinin epeycesi, dindarlarla Kemalistlerin <b>“ortak kör noktaları”</b> olan <b>“milliyetçiliğe”</b> denk geldiği için varlıkları ne iktidar tarafından ne de muhalefet tarafından fark ediliyor.<br/><br/>14 yıldan beri tutuklu yatan PKK sanığı var içerde.</p>
<p>Onun için ayağa kalkan kimseyi görmedim.</p>
<p>Ya <b>“gittikçe küçülüyorum”</b> diyen, kemik erimesi nedeniyle boyu yedi santim kısalan Yasemin Karadağ için sesini yükselten kimse var mı?<br/><br/><b>“Sol”</b> bir örgütten olunca sahip çıkanı da olmuyor tabii.</p>
<p>Adalet Bakanlığı, gerek Bakan’ın hassasiyetinden gerekse basın danışmanlarının duyarlılığından böyle konularda derhal bir açıklama yapıyor ve gelişmeleri anlatıyor.</p>
<p>Karadağ’ın da daha önce defalarca hastaneye götürüldüğünü ve muayene olmayı reddettiğini bildirdiler.</p>
<p>İyi de, Karadağ’ın hastaneye değil, evine gönderilmesi gerekiyor.</p>
<p>Bu durumdaki birinin hapishanede tutulmasının mantığı ne?</p>
<p>Hangi davadan sanık olursa olsun, ister sol, ister PKK, ister Ergenekon, ister Balyoz, sağlık durumu böylesine zorlayıcı hale gelen herkes evine gönderilmeli bence.
                                    	<br/><br/>
<a class="lnk2" href="/web/20130525040504/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-palto.htm), [web.archive.org (arşiv bağlantısı)](http://web.archive.org/web/20130525040504/http://www.taraf.com.tr/ahmet-altan/makale-palto.htm)
