# Yedi milyar

*Ahmet Altan 01.11.2011*

<div class="yazi"><p>İnsanlar çoğalıyor.</p>
<p>Belki de en iyi biçimde yaptıkları iş bu.</p>
<p>Milyonlarca yıldan beri sürekli çoğalıyoruz.</p>
<p>Üstünde doğduğumuz, uzayın bu en minik gezegenlerinden biri olan Dünya’ya gün gelecek sığmayacağız herhalde.</p>
<p>Gezegenimizin önemsizliğiyle tezat bir şekilde kendimizi önemseyen bir türüz, gezegenimiz bizim için uzayın merkezi, her birimiz de bu gezegenin merkeziyiz.</p>
<p>Şimdi yedi milyar merkez olduk.</p>
<p>Bir <b>“merkez”</b> olduğumuzu, önemimizi kanıtlamak için hep başkalarından farklı olmak isteriz.</p>
<p>Bazılarımız farklılığımızı tek başına yaptığı işlerle ortaya koymaya çalışır, bazılarımız ise bu <b>“farklılığı”</b> bir gruba, bir ırka, bir dine, bir mezhebe dâhil olarak, dâhil olduğu grubun diğer bütün gruplardan daha iyi olduğuna inanarak kendine kanıtlamaya uğraşır.</p>
<p>Bu farklı olma isteği belki de insanoğlunun değişim ve ilerleme motoru.</p>
<p>Bu motorun yakıtı da bencilliğimiz, kendimize hak gördüğümüzü başkasına hak görmememiz, çifte standardımız, eşitlikten hoşlanmayışımız.</p>
<p>Tarih, diğerlerini yok sayan, daha da beteri diğerlerini <b>“yok eden” </b>grupların, toplulukların, ırkların, dinlerin, milletlerin hikâyesi.</p>
<p>Hayata, bu tarihin <b>“öneminin”</b> içine gömülerek bakarsanız her şey size anlamlı gözükür, biraz geriye çekilerek bakarsanız her şey size saçma gözükür.</p>
<p>Sanırım, hayatı anlamlandırma, biraz da hayata bakış <b>“mesafesiyle”</b> ilgili.</p>
<p>Geriye çekilip baktığınızda, evrenin en önemsiz gezegenlerinden birindeki bu <b>“önemlilik”</b> yarışı size komik gelecektir.</p>
<p>Niye birileri birilerinden daha önemli olsun, kendi başına bir ışığı bile olmayan, aydınlanmak için Güneş gibi bir yıldızın ışığına muhtaç durumdaki bu gezegenin üstünde.
                                    	<br/><br/>
<a class="lnk2" href="/web/20111228134921/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-yedi-milyar.htm), [web.archive.org (arşiv bağlantısı)](http://web.archive.org/web/20111228134921/http://www.taraf.com.tr:80/ahmet-altan/makale-yedi-milyar.htm)
