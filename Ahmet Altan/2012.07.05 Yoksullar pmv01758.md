# Yoksullar

*Ahmet Altan 05.07.2012*

<div class="yazi"><p>Televizyonda<strong> “çocuklarım içeride”</strong> diye çırpınan kadını gördüm.</p>
<p>Çocukları ölmüştü.</p>
<p>Ama henüz bunu bilmiyordu.</p>
<p>Gelişmiş bir ülkede yaşasaydı, çocuklarını<strong> “devletin dere yatağına yaptığı”</strong> bir binanın bodrum katında ölüme bırakmayacaktı.</p>
<p>Başka ülkelerde de insanlar doğal afetler nedeniyle ölür ama <strong>“devletin yanlış yere yaptığı”</strong> binada boğularak ölmez.</p>
<p>Ölen o kapıcı ailelerinin o evlere yerleştiklerinde duydukları sevinci düşündüm, <strong>“devletin yaptığı sağlam ve güvenilir evlere”</strong> yerleştiklerine, <strong>“hayatlarını kurtardıklarına”</strong> inanmışlardı herhalde.</p>
<p>Devlet, onları öldürdü.</p>
<p>Biliyorum ki bunun siyasi bir bedeli olmayacak, devleti yönetenlerin fevkalade pişkince açıklamalarını dinleyeceğiz, belki bir iki mühendis suçlanacak, olay kapatılacak.</p>
<p>Burada, yoksulları öldürürler.</p>
<p>Samsun’da evleri <strong>“dere yatağına”</strong> yaparak öldürdüler.</p>
<p>Uludere’de bombalayarak.</p>
<p>Yoksulları öldürürler burada.</p>
<p>Hesabını bile vermezler.</p>
<p>Aldırmaz, geçer giderler.<br/><br/><strong>“Ortadoğu’da kuracağımız büyük imparatorluğun”</strong> hayallerini dinleriz, olmazsa bir tepe bulur oraya Ortadoğu’nun en büyük camiini dikerler, çabuk unuturlar ölüleri, kimse onlara hatırlatmaz.<br/><br/><strong>“İnsanları öldürmüştünüz, ne oldu”</strong> demez.</p>
<p>Devlet… İnsanların canını emniyete almak için bulunmuş bir yapı bu, insanların içinde boğularak öleceği evler yapıyor.</p>
<p>Niye dere yatağına yaptılar acaba binaları?</p>
<p>Dere yatağına yapılan binalarda insanların öleceğini bilmemeleri imkânsız, bunu bile bile niye yaptılar?</p>
<p>Niye başka bir arazide değil de orada?</p>
<p>Dere yataklarından en az yüz metre ötede olması gereken binalar niye yatağın içine inşa edildi?</p>
<p>Bakanın ilk açıklamalarını okudum, <strong>“devletin hiçbir suçu olmadığını”</strong> öğrendim.</p>
<p>Suç, taşan derede herhalde.
                                    	<br/><br/>
<a class="lnk2" href="/web/20130525025712/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-yoksullar.htm), [web.archive.org (arşiv bağlantısı)](http://web.archive.org/web/20130525025712/http://www.taraf.com.tr/ahmet-altan/makale-yoksullar.htm)
