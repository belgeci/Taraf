# Aynalı salon ve pastane

*Ahmet Altan 28.10.2012*

<div class="yazi"><p>Aslında ölümler, yıkımlar, acılar olmasa burası ziyadesiyle komik bir yer, <b>“acayiplikler sirki”</b> gibi bir ülke.</p>
<p>Biliyorsunuz, Amasya Valisi, Cumhuriyet Bayramı’nı <b>“pastanede”</b> kutlamaya karar vermiş.<br/><br/><b>“Mülkî erkân”</b> sabahleyin pastanede buluşacak ve kıymalı poğaça eşliğinde Cumhuriyet’in kuruluşunu kutlayacak.<br/><br/><b>“Galiba bu cumhuriyet kurulduğu gibi bitiyor”</b> diye düşündüm doğrusu.</p>
<p>Biliyorsunuz, Cumhuriyet’in kuruluşunda da çok matrak olaylar yaşanmıştı.</p>
<p>Bunlarla ilgili çok hikâye anlatılır.</p>
<p>Ama benim en çok hoşuma giden Konya’daki Cumhuriyet Balosu hikâyesidir.</p>
<p>Mustafa Kemal, Selanikli.</p>
<p>Batı kültürünün ağır bastığı bir şehirde doğup büyümüş, daha sonra Sofya’ya, Almanya’ya gitmiş, anlaşılan oradaki hayat tarzından hoşlanmış.</p>
<p>İstiyor ki oralarda gördükleri buralarda da olsun, öyle büyük Viyana salonlarına benzeyen salonlarda tuvaletli hanımlar, şık beylerle valsler yapsın, zabitler kılıçlarını şakırdatarak genç hanımları dansa kaldırsın.</p>
<p>Osmanlı’nın belki de en yoksul bırakılmış, en köylü kısmının Cumhuriyet’in elinde kaldığını, Anadolu’yu Osmanlı’nın hiç geliştirmediğini unutmuş.</p>
<p>Cumhuriyet Bayramı’nda emir vermişler, <b>“aynalı salonlarda büyük Cumhuriyet baloları düzenlensin”</b> diye.</p>
<p>Konya valisi emir alınca şehirde <b>“aynalı salon”</b> aratmış.</p>
<p>Öyle bir salon yok.</p>
<p>Ama emir var <b>“aynalı salonda Cumhuriyet balosu olacak”</b> diye.</p>
<p>Ne yapacağını şaşırmış vaziyette düşündükten sonra Vali <b>“madem aynalı salon yok, ben bir aynalı salon yapayım, emre uyayım”</b> demiş.</p>
<p>Adamlar göndermişler, şehirde ne kadar berber varsa, irili ufaklı aynaları toplatmışlar, bir düğün salonunda aynaları yan yana yerlere dizmişler, olmuş sana <b>“aynalı salon”</b>, memurlar da eşleriyle orada dans etmişler, <b>“Cumhuriyet Bayramı”</b> böylece <b>“aynalı salonda”</b> kutlanmış.
                                    	<br/><br/>
<a class="lnk2" href="/web/20130525022501/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-aynali-salon-ve-pastane.htm), [web.archive.org (arşiv bağlantısı)](http://web.archive.org/web/20130525022501/http://www.taraf.com.tr/ahmet-altan/makale-aynali-salon-ve-pastane.htm)
