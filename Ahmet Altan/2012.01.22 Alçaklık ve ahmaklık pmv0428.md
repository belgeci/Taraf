# Alçaklık ve ahmaklık

*Ahmet Altan 22.01.2012*

<div class="yazi"><p>Bir dostum dün kalın bir dosyayla geldi.</p>
<p>İçinden benim on beş yıl önce yazdığım yazıları çıkardı.</p>
<p>Yazılara şöyle bir göz attım...</p>
<p>Ve, ürperdim.</p>
<p>Türkiye gibi bir ülkede bir yazarın on beş yıl önce yazdığı yazılarla yüzleşmesi kolay değildir.</p>
<p>Devirden devire değişen, ayçiçeği gibi yüzünü sürekli iktidarın sıcaklığına dönen bir alçak olduğun ortaya çıkabilir.</p>
<p>Ya da benim kendi yazılarımı okurken hissettiğim gibi <b>“bir ömrü boş yere harcamış bir ahmak mıyım”</b> sorusu beynine çakılır.</p>
<p>On beş yıl önce yazdığım yazıları bugün hiçbir açıklama yapmadan yayımlasam kimse on beş yıl önce yazıldığını anlamaz.</p>
<p>Bunca zaman, bunca olay, bunca iktidar değişti ama durum on beş yıl öncesiyle aynı.</p>
<p>Gene kanlı bir Kürt savaşı duruyor ortada.</p>
<p>Gene birbirinden nefret eden kavimler var.</p>
<p>Gene derin devlet cinayetler işliyor.</p>
<p>Gene aynı Anayasa.</p>
<p>Gene aynı baskıcı yasalar.</p>
<p>O korkunç masal girişi gibi, <b>“az gittik, uz gittik, dere tepe düz gittik, bir de baktık bir arpa boyu yol gittik...”</b></p>
<p>Gide gide bir arpa boyu yol gitmişiz.</p>
<p>Hrant’ı öldürtenler ortada dolaşıyor.</p>
<p>Uludere’de 34 kişiyi öldürenlerden hesap sorulmuyor.</p>
<p>Gene iktidarın çevresi dalkavuklarla dolu.</p>
<p>Gene Kürt sorunu silahla çözülmeye çalışılıyor.</p>
<p>Gene PKK sokaklarda bombalar patlatıyor.
                                    	<br/><br/>
<a class="lnk2" href="/web/20130525045458/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-alcaklik-ve-ahmaklik.htm), [web.archive.org (arşiv bağlantısı)](http://web.archive.org/web/20130525045458/http://www.taraf.com.tr/ahmet-altan/makale-alcaklik-ve-ahmaklik.htm)
