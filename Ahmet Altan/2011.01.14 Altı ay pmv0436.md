# Altı ay

*Ahmet Altan 14.01.2011*

<div class="yazi"><p>Askerî vesayet denen hastalık bir tür kansere benzer, <b>“bunun yarısını iyi edeyim, yarısına dokunmayayım”</b> diyemezsin.</p>
<p>Tek bir hücresi bile canlı kalsa, o tek hücreden kendini yeniden üretir, gelişir, bünyeye yayılır.</p>
<p>Defalarca yazdım, defalarca yazacağım.</p>
<p>AKP yönetimi, ama ondan çok daha önemlisi AKP seçmenleri, mutlaka ANAP’ın yaşadıklarını bir daha incelemeliler.</p>
<p>Turgut Özal zamanında <b>“askerî vesayet”</b> bitmiş gözüküyordu, bir daha darbe olmayacağına, askerlerin yönetime karışmayacağına herkes inanmıştı.</p>
<p>Gelişiyorduk, kalkınıyorduk, demokratikleşiyorduk, zenginleşiyorduk, Kürt meselesinin çözümünde çok ümitliydik, Avrupa’ya doğru yürüyorduk.</p>
<p>Son referandumun ardından topluma egemen olan havanın bir benzeri yaşanıyordu.</p>
<p>Sonra Mesut Yılmaz, aynen bugün AKP’nin yaptığı gibi partisini MHP’yle yarışa sokup ANAP’ı MHP’lileştirdi.</p>
<p>On yılımızı kaybettik.</p>
<p>28 Şubat’ı, 27 Nisan’ı gördük.</p>
<p>Ergenekon’u, Balyoz’u, Sarıkız’ı, Ayışığı’nı, İrticayla Mücadele Eylem Planı’nı, lahikaları gördük.</p>
<p>Askerî vesayet, canlı kalan parçasından kendini yeniden üretti.</p>
<p>Aklını MHP’ye takan AKP, bir yandan milliyetçi nutuklara hız verip, <b>“Sarıkamış’ta doksan bin kişiyi daha öldürmeye”</b> ant içerken, Sayıştay Yasası’nın hazırlanışı sırasında Genelkurmay’la gizli anlaşmalar yapıp ordunun denetimini gözlerden saklarken, askerî yargıya dokunmazken, Yunan Başbakanı buradayken savaş uçaklarının Yunan adalarının üstünde uçurulması karşısında sessiz kalırken, MHP’lileşen AKP’nin çekildiği alanlara ordu yeniden yayılıyor.
                                    	<br/><br/>
<a class="lnk2" href="/web/20111123063450/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123063450/http://taraf.com.tr/ahmet-altan/makale-alti-ay.htm)
