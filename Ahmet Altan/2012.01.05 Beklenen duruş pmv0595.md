# Beklenen duruş

*Ahmet Altan 05.01.2012*

<div class="yazi"><p>Ertuğrul Özkök dünkü yazısının başlığında <b>“Sayın Başbakan, sizden beklediğimiz duruş budur”</b> diye yazmış. </p>
<p>Özkök, Başbakan Tayyip Erdoğan’ın Uludere faciasından sonraki duruşunu ve <b>“orduya sahip”</b> çıkışını övüyor. </p>
<p>Aslında buna eklenecek çok fazla bir şey yok. </p>
<p>Tayyip Erdoğan siyasi serüvenine, sonunda Özkök’ün <b>“beklediği duruşu”</b> sergilemek için çıktıysa amacına ulaşmış demektir.</p>
<p>Kendisini Ertuğrul Özkök’le aynı <b>“duruşta”</b> buluştuğu için kutlarız.</p>
<p>Biz onun başka bir amaç, başka bir <b>“duruş”</b> için yola çıktığını sanmıştık.</p>
<p>Biz sanıyorduk ki; <b>“öldürülen çocuklarla”</b> <b>“öldüren generaller”</b> arasında bir taraf tutması gerektiğinde, Başbakan kendi halkından, milletinden, köylüsünden, çocuğundan yana çıkacak, onlara taraf olacak.</p>
<p>Biz sanıyorduk ki; <b>“35 Türk askeri”</b> öldürüldüğünde ne hissediyorsa <b>“35 yoksul Kürt köylüsü”</b> öldürüldüğünde de öyle hissedecek.</p>
<p>Biz sanıyorduk ki; bu halkın insanları kurban olduğunda, Başbakan onları öldürenlerden hesap sormak için kükreyecek.</p>
<p>Biz sanıyorduk ki; Başbakan devleti şeffaf bir hale getirecek, değiştirecek, çağdaşlaştıracak.</p>
<p>Biz sanıyorduk ki; Başbakan bu ülkede eşitliğe, hakkaniyete, adalete dayalı bir düzen kurulması için mücadele edecek.</p>
<p>Biz sanıyorduk ki; otuz beş çocuk öldürüldüğünde Genelkurmay Başkanı’na <b>“hassasiyetinden ötürü”</b> teşekkür etmeyecek.</p>
<p>Biz sanıyorduk ki; Başbakan böyle korkunç bir olayda devletin kurbanı olan insanların ailelerinden samimiyetle özür dileyecek.
                                    	<br/><br/>
<a class="lnk2" href="/web/20130525045943/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-beklenen-durus.htm), [web.archive.org (arşiv bağlantısı)](http://web.archive.org/web/20130525045943/http://www.taraf.com.tr/ahmet-altan/makale-beklenen-durus.htm)
