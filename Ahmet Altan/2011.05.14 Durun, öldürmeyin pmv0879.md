# Durun, öldürmeyin

*Ahmet Altan 14.05.2011*

<div class="yazi"><p>Geçen gün genç Kürt entelektüellerinin de olduğu bir sohbet sırasında akıllı ve yetenekli bir Kürt kızı, içten bir coşkuyla <b>“Apo ‘öl’ derse Kürtler ölür,”</b> dedi.</p>
<p><b><br/>“Ondan bir kuşkum yok,”</b> dedim, <b>“benim merak ettiğim başka, Apo ‘yaşa’ derse Kürtler yaşar mı?”</b></p>
<p>Bir sessizlik oldu.</p>
<p><b><br/>“Apo ‘öl’ dese Kürtler ölür mü”</b> diye sorulsaydı hepsinin hızla <b>“evet”</b> diye cevaplayacağını biliyordum ama <b>“yaşar mı”</b> diye sorunca herkes sustu.</p>
<p>Bu suskunluğu biliyorum.</p>
<p>Aslında bunu hepimiz biliyoruz.</p>
<p>Bir yer geliyor, insanlar savaşa alışıyor, ölmek ve öldürmek, yaşamak ve yaşatmaktan daha çekici görünmeye başlıyor.</p>
<p>Savaş, barış için yapılır.</p>
<p>Savaşın amacı, istediğin türde bir barışı ele geçirmektir.</p>
<p>Barışa doğru ilerler savaş.</p>
<p>Sonunda galip gelen diğerine isteğini kabul ettirir ya da kimse yenemez karşılıklı tavizlerle anlaşırlar.</p>
<p>Ama uzun süren iç savaşlarda bir yer gelir ki <b>“savaş, barış için yapılmaz”</b>, amacından sapar ve <b>“savaş, savaş için”</b> yapılmaya başlar.</p>
<p>Bir barışa ulaşmaya, çıkarına olan bir sonucu elde etmeye, yenişemiyorsan karşılıklı tavizlerle anlaşmaya değil, <b>“intikam almaya, karşısındakine gününü göstermeye, karşısındakini aşağılamaya,”</b> yönelir.</p>
<p>Savaşların en amansızı, en tehlikelisi de budur işte.</p>
<p>Kürt savaşının niye çıktığını biliyoruz.</p>
<p>Devlet, Kürtlerin varlığını yıllarca inkâr etti, dilini konuşmasını bile yasakladı, acılar çektirdi, işkence yaptı, öldürdü.
                                    	<br/><br/>
<a class="lnk2" href="/web/20111117143200/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111117143200/http://taraf.com.tr/ahmet-altan/makale-durun-oldurmeyin.htm)
