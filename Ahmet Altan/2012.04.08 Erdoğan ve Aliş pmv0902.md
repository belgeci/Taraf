# Erdoğan ve Aliş

*Ahmet Altan 08.04.2012*

<div class="yazi"><p>Bazı eski Rönesans tablolarında olur, büyük ve koyu bir karmaşanın ortasında minicik bir ışık vardır, ressam onun içine minicik bir melek ve huzurlu bir görüntü yerleştirmiştir.</p>
<p>Ben o minicik ama büyük karmaşanın içinde insanın gözünü ve gönlünü alan parlak ışığı dün gördüm.</p>
<p>Bunun için de Başbakan Erdoğan’a minnettarım.</p>
<p>Dün sabah Başbakan bizzat Bakan’a ve Vali’ye talimat vererek Ceyhan’da geceyarısı sigara yanıkları içinde karakolun kapısına giden altı yaşındaki Aliş’i resmen <b>“devlet korumasına”</b> ama bana sorarsanız gayrıresmî olarak kendi korumasına aldırdı.</p>
<p>Bakan Fatma Şahin bu olay için Adana’ya gitti.</p>
<p>Bu gelişme birçok açıdan çok önemli benim için.</p>
<p>Birincisi, altı yaşındaki bir çocuk sözkonusu.</p>
<p>Altı yaşındaki çocuklar kolay kolay geceyarısı saat ikide evden kaçmazlar, karanlıktan, yalnızlıktan, ıssızlıktan korkarlar, Aliş kaçtı, onu her şeyden daha fazla korkutan <b>“şey”</b> kendi evinin içindeydi çünkü.</p>
<p>Bu, onun çektiği acıların koyuluğunu gösterirken, bir yandan da bana Aliş’in daha o yaşında karar verip uygulayabilecek bir öze sahip olduğunu düşündürdü.</p>
<p>Onun hayatının belki de bu dramla değişebileceğini ve Aliş’in ilerde yararlı bir insan olabileceğini hayal ettim.</p>
<p>Bir çocuğun kurtulmasından, huzura ve güvenli bir geleceğe kavuşmasından daha önemli bir şey var mıdır?</p>
<p>Bence yoktur.</p>
<p>Aliş’in kurtulmasında birinci rol elbette Başbakan’ın, Bakan Şahin’in, Başbakan’ın danışmanlarının ama bu haberi vererek bu gelişmede bizim de küçük bir payımız olduğunu düşünmek beni mutlu ediyor.
                                    	<br/><br/>
<a class="lnk2" href="/web/20130525044853/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-erdogan-ve-alis.htm), [web.archive.org (arşiv bağlantısı)](http://web.archive.org/web/20130525044853/http://www.taraf.com.tr/ahmet-altan/makale-erdogan-ve-alis.htm)
