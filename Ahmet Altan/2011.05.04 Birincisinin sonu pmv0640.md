# Birincisinin sonu

*Ahmet Altan 04.05.2011*

<div class="yazi"><p>Birinci Dünya Savaşı nihayet bitiyor galiba.</p>
<p>Çok garip biliyorum ama İkinci Dünya Savaşı çok daha önce bitti.</p>
<p>İkinci Dünya Savaşı’nda yenilenler, Almanya, İtalya, Japonya, kendilerini yenenlerle çok çabuk anlaştılar, sorunlarını hallettiler, aynı ekonomik ve kültürel anlayışın içinde bütünleştiler.</p>
<p>Yenilginin acısını, kendilerini yenenlerin çoğundan daha fazla zenginleşerek, dünya sahnesinde en az kendilerini yenenler kadar güçlenerek tedavi edip teselli buldular.</p>
<p>Sovyet Bloku’nun yıkılmasından sonra Doğu Avrupa ülkelerinin de Batı’ya katılması ve epeycesinin Avrupa Birliği üyesi olmasıyla İkinci Dünya Savaşı’nın dosyası kapandı, kurdeleyle bağlandı, rafa yerleştirildi.</p>
<p>Ama Birinci Dünya Savaşı bir türlü bitemedi.</p>
<p>İlk savaşın büyük mağlubu Osmanlı’nın ve Osmanlı’nın parçalanmasından oluşan ülkelerin bu yenilgiyi sindirememeleri, yenenlerle anlaşamamaları, aynı ekonomik ve kültürel yapıda buluşamamaları, sanırım savaşın sürmesini sağladı.</p>
<p> Osmanlı’nın <b>“parçalarında”</b> iki benzer özellik ortaya çıktı.</p>
<p>Merkezi de dâhil neredeyse her parçası bir diktatörlüğe dönüştü.</p>
<p>Ve Türkiye dışındaki ülkelerde Müslümanlık vurgusu çok kuvvetlendi.</p>
<p>Türkiye <b>“laikleşti”</b> ama bu <b>“laikliği”</b> bir azınlığın iktidarına alet ettiği ve bu azınlık da Anadolu halkını alabildiğine ezdiği için, halk kendini iki kez yenilmiş hissetti.</p>
<p>Türkiye’nin <b>“laik elitleri”</b> için <b>“hilafeti”</b> ortadan kaldırmak, kendilerine iktidar yolunu açtığı için <b>“yenilgi içinde bir zaferdi”</b> ama halk hem imparatorluğu, hem de kendisini Müslüman âlemin merkezi yapan hilafeti kaybetmişti.
                                    	<br/><br/>
<a class="lnk2" href="/web/20111123071918/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123071918/http://taraf.com.tr/ahmet-altan/makale-birincisinin-sonu.htm)
