# İnsanoğlunun rızası

*Ahmet Altan 28.12.2010*

<div class="yazi"><p>Fransa’nın en büyük denemecilerinden biri olan, öğrencisi ünlü yazar André Maurois’nın Sokrat’a benzettiği Alain’in kitabını karıştırıyordum geçen gün.</p>
<p>Karşılıksız bir aşka düşen Don Juan’la ilgili denemesinin bir yerinde karşılaştığım cümleyle durdum.<br/><br/><b>“İnsanoğlu, karşısındakinin rızasını almak isterse kuvvetin manası kalır mı?”</b></p>
<p>Şiddet, karşındakinin <b>“rızasına”</b> ihtiyacın yoksa başvurabileceğin bir yöntem.</p>
<p>Gücünün yettiği herkesi dövebilirsin ama döverek kimseyi kendine âşık edemezsin.</p>
<p>Amacına öyle ulaşamazsın.</p>
<p>Bu, sadece aşk için geçerli değil herhalde.</p>
<p>Siyasette de Alain’in sözü birçok insana yol gösterebilir.</p>
<p>Soracağın soru çok basit.<br/><br/><b>“Karşımdakinin rızasını mı almak istiyorum yoksa onu sindirip korkutmak mı istiyorum?”</b></p>
<p>Bu soruyu özellikle bizim hükümetin seçimlere altı ay kala kendisine sık sık sorması gerekiyor.</p>
<p>Çünkü fazla <b>“kuvvet ve şiddet”</b> gözüküyor ortalıkta.</p>
<p>Sanki siyasi iktidar vatandaşların <b>“rızasına”</b> muhtaç değilmiş gibi.</p>
<p>Gereksiz bir sertlikle, Kürtlerin <b>“iki dil”</b> talebini reddediyorlar.</p>
<p>Bu, Türkiye’nin yirmi milyon Kürt’ünün ortak talebi, seçimlerde gidip oylarını isteyeceğin insanların vazgeçmeyecekleri bir hakkı.</p>
<p>Sadece iktidar değil, irili ufaklı Türk muhalefeti de bu talebe karşı çıkıyor, bu isteği sertçe reddediyor.</p>
<p>Bunu reddetmek, bütün <b>“Türk”</b> partilerinin Kürt oylarından vazgeçmesi anlamına gelir.
                                    	<br/><br/>
<a class="lnk2" href="/web/20111123190215/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123190215/http://taraf.com.tr/ahmet-altan/makale-insanoglunun-rizasi.htm)
