# ?ükür...

*Ahmet Altan 17.04.2008*

<div class="taraf_structure_2col_1zq">
<div class="margen_n">



 <p>Nevşehir Çarşısı'nın içinde, bana sırtında “Dolce Gabbana” yazan bir ceketi satmaya uğraşan sakallı, yaşlı satıcıya “İşler nasıl” diye soruyorum.<br/>
“?ükür,” diyor, “iyidir.”<br/>
Bu kelimeyi çok duyuyorum bu gezide:<br/>
“?ükür.”<br/>
Çörekotlu bisküvi aldığım “marketin” sahibi olan genç de aynı şeyi söylemişti.<br/>
Ankara’nın ve İstanbul’un aksine Orta Anadolu’da bu ülkede görmeye pek alışık olmadığımız bir rahatlık, bir “yumuşama” hissediliyor.<br/>
AKP’nin kapatılması için açılan davaya öfkeliler ama bu öfke bile tuhaf bir huzurla dile geliyor.<br/>
Bilmiyorum kısa bir gezide ayaküstü konuşmalarla hemen bir sonuca varılabilir mi ama bu “türban” konusunda sanki AKP’ye de bir sitem ve kırgınlık var gibi gözüküyor.<br/>
Çünkü “şükür” sözcüğünü çok eskiden beri bilen Anadolu başka bir sözcüğü öğrenip hayatına yerleştirmiş:<br/>
“Ekonomi.”<br/>
Her konuştuğum neredeyse aynı şeyi söylüyor.<br/>
“Ekonomi bozulacak bu çekişmelerden.”<br/>
Nevşehir’den sonra Aksaray’a gidiyorum.<br/>
Karlı bir dağın eteklerine yerleşmiş şehre Uludere’nin yanından giriyorum.<br/>
Nevşehir’de gördüğümü burada da görüyorum, geniş, düzenli, temiz caddeler.<br/>
Anadolu şehirleri inanılmaz ölçüde gelişmiş.<br/>
Hepsine büyük caddeler açılmış.<br/>
Parklar yapılmış.<br/>
Aksaray’a neredeyse âşık oluyorum.<br/>
Cumhuriyet’in ilk dönemlerinden kalma gri taştan lise binası, gölgeli bir bahçenin ortasında duruyor.<br/>
Biraz arka tarafında, 1221’de Selçukluların yaptığı “Eğri Minare” küçük bir Pisa Kulesi gibi yükseliyor.<br/>
Eski zaman evleri bütün çekicilikleriyle çıkıveriyorlar bir sokağın başından.<br/>
Genç bir kuruyemişçiyle ahbaplık ediyorum.<br/>
“İşler nasıl?”<br/>
“?ükür, iyidir.”<br/>
“Hangi partidensin?”<br/>
“MHP.”<br/>
“Niye?”<br/>
“Milliyetçiyim ben.<br/>
“AKP’nin kapatılma davasına ne diyorsun?”<br/>
“MHP’liyim ama AKP’nin kapatılmasına karşıyım. Ne hakkın var kardeşim kapatmaya...”<br/>
“Seçimlerde ne olur?”<br/>
“AKP oylarını daha da artırır... Ama arada ekonomi bozulacak.”<br/>
Aksaray’ın muhteşem vilayet binasının önünde rastladığım “canlı hayvan tüccarı” orta yaşlı adam da aynı şeyi söylüyor.<br/>
“?ükür, işler fena değil ama ekonomiyi bozacaklar.”<br/>
“Kapatılma davasına ne diyorsun?”<br/>
“Ben buna karşıyım beyim. Kimsenin hakkı yok ekonomiyle oynamaya.”<br/>
Nevşehir’de de Aksaray’da da çok sayıda türbanlı kadın var... İstanbul’da görebileceğinizden daha fazla.<br/>
Ama başı açık kadınlar da rahatlıkla dolaşıyor caddelerde... Bir “mahalle baskısı” hissedilmiyor... Hatta kolları dövmeli, açık bluzlu kadınlara da rastlıyorsunuz... Türbanlılarla başı açıklar birlikte sohbet ederek yürüyorlar.<br/>
Yanından geçtiğim türbanlı bir kadın arkadaşına fevkalade kadınca bir sesle, “Son damlayı bekliyorum” diyordu.<br/>
Bilmiyorum sosyologlar ne der ama AKP’nin iktidarında “muhafazakârlıklarını” rahatça sergileme imkânına kavuşan Anadolulu insanlar sanki bu rahatlıkla bir huzura kavuşmuşlar.<br/>
Bu huzurun ve “iyi gittiğini” söyledikleri ekonominin bozulmasını istemiyorlar.<br/>
Zaten ekonominin iyi gittiğini bu şehirlerin caddelerinde, sokaklarında parklarında görüyorsunuz.<br/>
Anadolu kalkınıyor, bu açıkça görülüyor.<br/>
Ama zenginleşip kalkınan bu şehirlerde yaşayan insanların hayatına “para” bir gelişme olarak yansıyor mu?<br/>
Gelişmişliğin işaretleri olarak kabul edebileceğimiz sinemalar, tiyatrolar, kitapçı dükkânları, lokantalar, kadınla erkeğin birlikte hayattan zevk almasını sağlayacak olanaklar buralarda kendini geniş yığınları kapsayacak biçimde gösteriyor mu?<br/>
?imdilik hayır... Ama içinde sinemaların olduğu büyük alışveriş merkezleri de birer birer kurulmaya başlanmış.<br/>
Anadolu henüz “kalkınma” aşamasında, zenginleşiyor, şehirlerini düzeltiyor, rahatlıyor.<br/>
Zaman içinde sanırım bu, “gelişmişliği” de peşinden getirecek.<br/>
Yaşadıkları bu “kalkınmadan” mutlu gözüküyorlar.<br/>
Eğer Türkiye’yi sadece Ankara ve İstanbul olarak görürseniz, ülke “gergin” ve tedirgin.<br/>
Ama Orta Anadolu’yu dolaşırsınız, aynı ülke rahat ve huzurlu.<br/>
Ankara ve İstanbul’un özellikle de medyanın Anadolu’yu bir daha keşfetmesi gerekiyor sanırım.<br/>
Çünkü huzurlu ve huzurun devamını isteyen insanlar yaşıyor orada.<br/>
<br/>
17.04.2008</p>
<br/>
<br/>
<br/>



<br/>


<div id="taraf_not">
</div>

</div>


</div>
