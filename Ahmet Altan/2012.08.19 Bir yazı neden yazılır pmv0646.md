# Bir yazı neden yazılır

*Ahmet Altan 19.08.2012*

<div class="yazi"><p>Bugün bayram.</p>
<p>Sükûnet zamanı.</p>
<p>Bundan yararlanıp şu <b>“köşe yazarlığı”</b> denen tuhaf meslekten konuşalım biraz.</p>
<p>Aslında dünyanın en basit ve sıradan işlerinden biri köşe yazarlığı denen iş.</p>
<p>Bir düşüncen var ve onu lise kompozisyonu basitliğinde istifleyip ortaya koyuyorsun.</p>
<p>Zaten düşünceyi anlatmak kolay bir iştir.</p>
<p>Düşünce dediğiniz, bonfile gibi kemiksiz kılçıksız, başı sonu belli, hiçbir karmaşıklığı ve anlatım zorluğu bulunmayan, başlangıcıyla sonu arasındaki mesafesi kısa olan bir şeydir, duygular gibi karmaşık, belirsiz, değişken, hareketli değildir.</p>
<p>Gazete yazıları da genellikle düşünceleri dile getirir.</p>
<p>Eskiden daha sanata yakındı köşe yazarlığı, yazarların çoğu da edebiyatçıydı zaten, Refik Halit gibi, Falih Rıfkı gibi büyük dil ustaları siyasi yazılar yazarlardı, o gelenekten bugüne uzanan, gazete yazarlığını bir sanata dönüştürebilen tek bir efsane yazar kaldı.</p>
<p>Gazeteler o lezzeti kaybedeli çok oldu.</p>
<p>Peki, bir insan bu kadar basit ve sonuç alma ihtimali de epey düşük bir işi neden yapar?</p>
<p>Amacı nedir?</p>
<p>Bu soruyu sormamın nedeni iki yazar dostum.</p>
<p>Bir zamanlar AKP’ye çok ümit bağlamış ve son gelişmelerle hayal kırıklığına uğramış genç bir yazar dostum bana geçenlerde, <b>“Bu ülkede yazı yazmanın ne anlamı var”</b> dedi, <b>“hiçbir şey değişmiyor, dönüp dolaşıp hep aynı yere geliyoruz, hiçbir şeyi değiştiremiyoruz, boşuna çaba bu”</b>.</p>
<p>İkincisi ise Gürbüz Özaltınlı.</p>
<p>Özaltınlı ardı ardına yazdığı iki yazıda, gazete yazılarının <b>“rasyonel ve gerçekçi”</b> olması gerektiğini, sadece <b>“demokratik doğruları”</b> söylemenin bir sonuç almayacağını, sonuç alacak türde akıllı yazılar yazmanın daha doğru olacağını söyledi.
                                    	<br/><br/>
<a class="lnk2" href="/web/20130525040431/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-bir-yazi-neden-yazilir.htm), [web.archive.org (arşiv bağlantısı)](http://web.archive.org/web/20130525040431/http://www.taraf.com.tr/ahmet-altan/makale-bir-yazi-neden-yazilir.htm)
