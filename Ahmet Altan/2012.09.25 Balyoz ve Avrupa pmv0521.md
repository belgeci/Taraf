# Balyoz ve Avrupa

*Ahmet Altan 25.09.2012*

<div class="yazi">İlk kez bu ülkede asker darbeciler sivil bir mahkemede <strong>“darbecilikten”</strong> mahkûm oldular. Hukuk ve demokrasi tarihimiz için büyük bir dönüm noktası bu.<br/><br/>Ama ülkede <strong>“büyük bir demokrasi dönemeci dönüldü”</strong> diyen bir hava yok, bir burukluk var herkeste.<br/><br/>Her türlü sivil iktidara karşı <strong>“el altında darbeci bir ordu bulunsun”</strong> diyen ulusalcıları söylemiyorum, onlar darbeciliğin yediği her tokatta karalar bağlıyorlar zaten.<br/><br/>Onlar için en mükemmel ülke, ordunun iktidarında Kürtlerin, dindarların, solcuların sürekli ezildiği bir ülke.<br/><br/>Meselemiz onlar değil.<br/><br/>Genelde bir tatsızlık hissediliyor.<br/><br/>Herkes Balyoz’un bir darbe hazırlığı olduğunu biliyor, <strong>“kanıtlarla oynandı”</strong> diyenler bile Balyoz’un <strong>“kurallara ve emirlere uygun”</strong> bir askerî manevra olduğunu söylemiyor, teyplere kaydedilen konuşmalar, hakiki isimlerle hazırlanan <strong>“tutuklanacaklar”</strong> listesi, planlar, hükümet aleyhindeki nutuklar bir darbe girişimiyle karşı karşıya olduğumuzu gösteriyor.<br/><br/>Peki, niye tedirgin bir havayla karşı karşıyayız?<br/><br/>Darbeciler hapse atıldı ama <strong>“askerî vesayetin”</strong> yerine demokratik bir düzen kurulmadı, aynı çarpık sistemin başına <strong>“siviller”</strong> geçti sadece, askerî vesayet düzeni bütün yasaları ve baskı mekanizmalarıyla taş gibi duruyor yerinde.<br/><br/>Sanırım kuşkulu ve tedirgin iklimi yaratan da bu.<br/><br/>Eğer askerî vesayet geriletildikten, darbeciler yakalandıktan sonra Türkiye Avrupa Birliği yolundaki macerasına eski hızıyla devam etseydi, 12 Eylül’ün kanlı izleri kazınsaydı, Anayasa ve yasalar değişseydi, özgürlükler genişletilseydi, her ırktan ve dinden vatandaşlar arasında eşitlik sağlansaydı, gerçek bir hukuk ve demokrasi sistemi yerleştirilseydi, Balyoz davasının sonuçları böyle karşılanmazdı.
                                    	<br/><br/>
<a class="lnk2" href="/web/20130525034000/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-balyoz-ve-avrupa.htm), [web.archive.org (arşiv bağlantısı)](http://web.archive.org/web/20130525034000/http://www.taraf.com.tr/ahmet-altan/makale-balyoz-ve-avrupa.htm)
