# Bölünen bölünene

*Ahmet Altan 17.06.2012*

<div class="yazi"><p>Bütün dostluklar, bütün ittifaklar, bütün düşmanlıklar hızla değişen bir dünyanın içinde ezberlerini, alışkanlıklarını kaybederek biçim değiştiriyor.</p>
<p>Her grubun, her partinin, her örgütün, her cemaatin içinden farklı sesler çıkıyor.</p>
<p>Sadece tek bir gün içinde bile bu ülkenin siyasi ve toplumsal aktörlerinin içinden birbirinden farklı sesler çıktığına tanıklık edebiliyoruz.</p>
<p>Şu ünlü <b>“Cemaat”</b>ten başlayalım.</p>
<p>Adı üstünde <b>“Cemaat”</b>, bir birlikteliği, aynı görüşün paylaşılmasını temsil ediyor bu kavram.</p>
<p>Biliyorsunuz, Cemaat’in önde gelenlerinin ısrarlı inkârlarına, <b>“fitnedir, fesattır”</b> demelerine rağmen Cemaat’le hükümet ciddi biçimde kapıştı.</p>
<p>Oslo meselesinde MİT müsteşarının savcılığa çağrılması, çoktandır alttan alta süren çekişmeyi su yüzüne çıkardı.</p>
<p>Başbakan Erdoğan, Cemaat’i çok fena hırpaladı.<br/><br/><b>“Devlet içinde devlet olmaz”</b> diyerek Cemaat’le bağlantılı olduğu iddia edilen polislerle yargı görevlilerini darmadağın etti.</p>
<p>O insanlar gerçekten Cemaat’ten miydi bilmiyorum ama genel algı Cemaat’ten olduklarıydı.</p>
<p>Cemaat bu kavgayı sürdüremedi.</p>
<p>Ellerinde çok fazla imkân bulunmasına rağmen bir kavgayı sürdürecek kadroları olmadığı anlaşıldı.</p>
<p>Belki de inançları gereğidir, bilmiyorum, ama kavga edemediklerini gördük.</p>
<p>Kavga etmeyi beceremeyeceksen kavgaya girmeyeceksin, meydan okumayacaksın, meydan okuyorsan, <b>“aslında kavga etmiyoruz”</b> deyip kenara çekilmeyeceksin, aksi takdirde fena hırpalanırsın.</p>
<p>Kalkıp Başbakan Erdoğan’ı toplantılarına çağırdılar.</p>
<p>Erdoğan kabul edelim ki zeki bir adam, iyi bir politikacı.</p>
<p>Aylardır hırpaladığı Cemaat’in <b>“hamiliğine”</b> soyundu, Fethullah Gülen’e <b>“dön”</b> çağrısında bulundu.</p>
<p>Elli bin kişi alkışladı bu sözleri.
                                    	<br/><br/>
<a class="lnk2" href="/web/20130525035150/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-bolunen-bolunene.htm), [web.archive.org (arşiv bağlantısı)](http://web.archive.org/web/20130525035150/http://www.taraf.com.tr/ahmet-altan/makale-bolunen-bolunene.htm)
