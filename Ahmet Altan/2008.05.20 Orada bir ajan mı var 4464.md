# Orada bir ajan mı var?

*Ahmet Altan 20.05.2008*

<div class="taraf_structure_2col_1zq">
<div class="margen_n">



 <p>Bizimki gibi geri kalmış, çalkantılı ülkeleri anlatan filmlerde “liderin” en yakınındaki adamın “ajan” çıkmasına sık rastlanır.<br/>
Birisi o ajanı oraya yerleştirmiştir.<br/>
En kritik ana kadar “ajan” lidere sadıktır, hep yanındadır ama en beklenmedik zamanda ona ihanet eder.<br/>
Yanlış bir yöne gönderir liderini.<br/>
AKP’nin yaşadığı ve Türkiye’ye yaşattığı “1 Mayıs faciasını” gördükten sonra insanın o filmleri hatırlamaması mümkün değil.<br/>
İktidar, “Taksim gösterileri” sırasında Ergenekon’un bir provokasyon yapacağına inanmış, daha doğrusu inandırılmıştı.<br/>
Çok “güvendikleri” birisi belli ki onlara “olay çıkacak” diye dehşet senaryoları anlatmıştı.<br/>
Hükümete verilen istihbaratın doğru olmadığı anlaşıldı.<br/>
Bu “istihbarata” dayanılarak kurulan 1 Mayıs stratejisi ve sendikaları Taksim’e sokmama inadı AKP’ye pahalıya patladı.<br/>
Hastaneye bomba atan, yere düşen kadınları tekmeleyen, yerli yersiz insanların üstüne saldıran polisleri ve “Hastaneye bomba atılmadı, bomba yanlışlıkla polisin elinden düştü” diyen Vali’siyle bu iktidar vahşi ve baskıcı bir görüntü çizdi.<br/>
Ergenekon’un amacı hükümeti zora sokmaksa, bu amaca ulaşıldı.<br/>
Ama Ergenekon’un en çok işine yarayacak görüntüyü, yazıişlerindeki arkadaşlarımızın söylediği gibi, bizzat iktidarın kendisi yarattı.<br/>
Ben Başbakan’ın yerinde olsam, “beni buraya kim itti” diye yakın çevreme daha dikkatli bakardım.<br/>
Sinirlenir sinirlenmez “ayaklar, başlar” polemiğine girebilecek bir ruh yapısı olan Başbakan’ın bu zaafını iyi bilen biri eğer onu tuzağa düşürmüşse, buna hiç şaşmam.<br/>
Tuzağa düşmeye bu kadar hazır bir Başbakan’ı, “güvendiği” biri rahatça yanlış yerlere sürükleyebilir.<br/>
Galiba sürükledi de.<br/>
AKP, sancılarından kolayca kurtulamayacağı ağır bir yara aldı.<br/>
Bundan sonra, “demokratlığı” konusunda insanları inandırmakta çok zorluk çekecek.<br/>
Anadolu’daki tabanını da sanrım “huzuru sağlayan” parti olduğuna ikna etmek için epey çaba göstermesi gerekecek.<br/>
Kendisine karşı açılan davayla “mazlum” kabul edilen parti, kendini aldı “zalimler” kategorisine yerleştirdi.<br/>
Kim unutacak o televizyon ekranlarını dolduran barbarlıkları?<br/>
AKP, bu “zalim” suçlamasından kurtulmak istiyorsa çok hızlı hareket etmek zorunda.<br/>
Öncelikle, hastaneye bomba atan polisi bulmalı.<br/>
Bombayı atan polis, hastanenin çevresindeki üç timden birinde görevli.<br/>
?efi de, çevresindeki arkadaşları da onun kimliğini biliyor.<br/>
Bizim bugün yayınladığımız resimde, yanındaki diğer polisin yüzü açıkça görülüyor zaten.<br/>
Suçlu polisin bulunması çok kolay.<br/>
Hastaneye bomba atan polisi üstleri de koruyamaz.<br/>
Tabii, o “üstlere” de niye o polisi hemen ortaya çıkarıp gerekli işlemleri başlatmadıkları sorulmalı.<br/>
Bir de “Bomba yere düştü” diyen Vali var.<br/>
Ya açıkça yalan söylüyor...<br/>
Ya da onu yakınındakiler yanıltıp yalan söylemeye itiyorlar.<br/>
Nereden bakarsanız bakın AKP, bu 1 Mayıs sürecini yönetmeyi beceremedi.<br/>
Polislerin fütursuzca saldırdığı, Vali’nin yalan ya da yanlış söylediği, insanların ve hastanelerin saldırıya uğradığı bir gün yaşadık.<br/>
Polislerin ayakları altında ezilen insanların resimleri zaten durumu anlatmaya yetiyor.<br/>
Görevi kendi halkına acı çektirmek değil, huzuru ve güveni sağlamak olan polise, görevi yeniden açıkça tarif edilmeli.<br/>
İktidar, “devlet şiddetini” kullanmaktan bu kadar çok hoşlanıyorsa bunun cevabını halkından alır...<br/>
Yok, bu şiddete meraklı değilse o zaman yönetimindeki “devlete” şiddet kullanmamasını öğretmek zorunda.<br/>
Ve de, daha ortada fol yok yumurta yokken “provokasyon olacak, orantılı şiddet kullanacağız” türünden açıklamalarla bir ülkeyi bir haftada barut fıçısına çevirmenin bir hükümetin lehine olmayacağını anlayacak bir feraset göstermeli.<br/>
Bu ülkede, AKP’nin temel görüşlerini, hayat anlayışını benimsemediği halde bu partiyi “Avrupa Birliği’ne ve demokrasiye giden” tek parti olarak görüp destekleyen çok sayıda demokrat bulunuyor.<br/>
1 Mayıs’tan sonra AKP’yi demokrasiye giden parti olarak gören bir demokrat kalmış mıdır, çok kuşkuluyum doğrusu.<br/>
AKP’liler demokratlara çok aldırmayabilirler…<br/>
Ama unutmasınlar ki onları “dostları” tuzağa çekerken, uyarmaya çalışanlar hep demokratlar oldu.<br/>
<br/>
03.05.2008</p>
<br/>
<br/>
<br/>



<br/>


<div id="taraf_not">
</div>

</div>


</div>
