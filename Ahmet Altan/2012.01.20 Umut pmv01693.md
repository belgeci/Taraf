# Umut

*Ahmet Altan 20.01.2012*

<div class="yazi"><p>Hiç olmamış işler oluyor. </p>
<p>Dink davasının savcısıyla yargıcı medyada sıkı bir tartışmaya tutuştu.<br/><br/><b>“Bu cinayette örgüt yoktur”</b> diyen yargıç ekranlarda, <b>“Vicdanen rahat değilim, örgüt var ama bana kanıt getirmediler, bu kararı vermeye mecbur kaldım”</b> diyor, <b>“Örgüt de var, delil de var”</b> diyen savcı ise <b>“Örgütten beraat vermek yasaya aykırı, mahkeme dosyayı iyi incelemedi”</b> diye yargıcı ciddi biçimde suçluyor.</p>
<p>Bir savcı, bir yargıcın <b>“suç işlediğini”</b> söylüyor.</p>
<p>Savcı da yargıç da bu cinayetin <b>“örgütlü”</b> işlendiği konusunda hemfikir ama karar <b>“örgüt yoktur”</b> diye çıktı.</p>
<p>Savcı bu cinayetin <b>“Ergenekon’un Trabzon kolu tarafından işlendiğini”</b> zaten söylüyordu.</p>
<p>Yargıç <b>“örgüt”</b> meselesinin üstüne gitmedi, sanırım ancak kararı verdikten sonra bunun öyle kolayından geçiştirilebilecek bir iş olmadığını fark etti, şimdi <b>“örgütü gizleyen yargıç”</b> olmaktan kurtulmaya uğraşıyor ve <b>“delil olmadığı”</b> için bu kararı vermek zorunda olduğunu ekranlarda anlatıyor.</p>
<p>Savcı <b>“örgüt var”</b> derken, o örgütün işaretleri ortadayken, kendisi de <b>“örgüt olduğuna”</b> inanmışken <b>“örgüt yoktur”</b> diye karar veren yargıcın durumu zor.</p>
<p>Bir savcı tarafından açıkça <b>“suç işlediğini”</b> söylenen bir yargıç, savcının bu açıklamasıyla <b>“zanlı”</b> durumuna düşüyor.<br/><br/><b>“Zanlı”</b> sadece yargıç değil elbette.</p>
<p>Dink cinayetinde uzun bir <b>“zanlılar”</b> listesi var.</p>
<p>Bu listede, askerlerin, polislerin, MİT’çilerin adı yazılı.</p>
<p>İşleneceği, cinayet işlenmeden çok önceden bilinen siyasi bir cinayetin işlenmesi ancak devletin isteği ve desteğiyle olur.
                                    	<br/><br/>
<a class="lnk2" href="/web/20130525045648/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-umut-3.htm), [web.archive.org (arşiv bağlantısı)](http://web.archive.org/web/20130525045648/http://www.taraf.com.tr/ahmet-altan/makale-umut-3.htm)
