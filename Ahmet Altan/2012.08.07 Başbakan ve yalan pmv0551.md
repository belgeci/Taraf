# Başbakan ve yalan

*Ahmet Altan 07.08.2012*

<div class="yazi"><p>Eskiden bunu generaller yaparlardı.</p>
<p>Televizyona çıkar gözümüzün içine baka baka yalan söylerlerdi.</p>
<p>Kendi halklarına böyle pervasızca yalan söyleyebiliyorlardı; çünkü kendilerinin çok güçlü olduğuna, kimsenin onların yalanını yüzlerine vuramayacağına inanıyorlardı.</p>
<p>Bu yanılgı, onların iktidarının sonunu getirdi.</p>
<p>Önceki gün <i>A Haber</i>’deki programda Başbakan Erdoğan’ı dinledim.<br/><br/><b>“İşkenceci polis”</b>le ilgili soruya aynen şöyle cevap verdi:<br/><br/><b>“Hakkında bir mahkûmiyet kararı yok.”</b></p>
<p>Niye böyle yapıyor, neden kendini bu kadar acıklı bir duruma sokuyor, neden aksi derhal kanıtlanabilecek bir gerçeği böyle rahatlıkla inkâr edebiliyor, bilmiyorum.</p>
<p>Belki o da generaller gibi kimsenin bu yalanı açığa çıkartamayacağına inanıyor, belki taraftarlarının <b>“yalan söylese”</b> bile onu desteklemeye devam edeceğini düşünüyor, belki de en iyi niyetli ihtimalle artık hiçbir şey okumuyor ve etrafındakiler tarafından kandırılıyor.</p>
<p>Başbakan Erdoğan’ın <b>“hakkında bir mahkûmiyet kararı yok”</b> dediği, <b>“sonuna kadar sahip çıkacağını”</b> söylediği polis şefi <b>“işkenceden”</b> mahkemede <b>“mahkûm”</b> oldu.</p>
<p>Biz bu mahkûmiyetin belgelerini dün bir kere daha yayımladık.</p>
<p>Yargıtay, mahkûmiyet kararı veren mahkemenin <b>“işkenceci polise”</b> biçtiği cezanın <b>“az olduğuna”</b> ve daha fazla cezaya çarptırılması gerektiğine karar verdi.<br/><br/><b>“Daha fazla ceza verilmesini”</b> isteyerek dosyayı yeniden mahkemeye gönderdi.</p>
<p>Ve, Türkiye’de sık sık yapıldığı gibi o aşamadan sonra işkenceci polisi korumak için <b>“bir el”</b> devreye girdi ve dava dosyası bir yerlerde saklanarak <b>“zamanaşımına”</b> uğratıldı.</p>
<p>Başbakan, bu durumu halka <b>“hakkında mahkûmiyet kararı yok”</b> diye anlatıyor.</p>
<p>Mahkeme mahkûm etmiş, Yargıtay cezayı <b>“az bulmuş”</b> ve Başbakan <b>“polis mahkûm olmadı” </b>diyor.
                                    	<br/><br/>
<a class="lnk2" href="/web/20130525043250/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-basbakan-ve-yalan.htm), [web.archive.org (arşiv bağlantısı)](http://web.archive.org/web/20130525043250/http://www.taraf.com.tr/ahmet-altan/makale-basbakan-ve-yalan.htm)
