# Sığırcıklar

*Ahmet Altan 03.11.2012*

<div class="yazi"><p>Bizim Gönül’ün başının derdi bu sığırcıklar.</p>
<p>Sanki bale yapar gibi toplu hâlde bir yandan bir yana yumuşak kavisler çizerek uçuyor, neşeyle ötüşüyor ve bizim pencerelerle pencere pervazlarını mahvediyorlar.</p>
<p>Gönül her yıl, <b>“gene geldiler”</b> diyor.</p>
<p>Ben ikinci cümleyi bekliyorum.<br/><br/><b>“Ne yapacağız”</b> diye soruyor.</p>
<p>Ben de iki elimi iki yana açıp başımı yana eğiyorum, <b>“yapacak bir şey yok”</b> manasında.</p>
<p>Kavgaya tutuştuklarında bir kartalı bile yenebilen bu minicik neşeli kuşların, Gönül’ün sildiği pencereleri perişan etmesini nasıl önleyeceğimizi bilmiyorum.<br/><br/><b>“Sığırcık sorunu”</b> bence Kürt sorunundan daha karmaşık, bunu çözebilecek hiçbir <b>“açılım”</b> yok, olsa yapacağım bir <b>“sığırcık açılımı”</b> ama yok işte.</p>
<p>Gönül söylene söylene pencereleri silecek, onlar da gelip alay eder gibi yeniden kirletecek.</p>
<p>Her yıl bu mevsim bu büyük <b>“trajedi”</b> yaşanacak.</p>
<p>İşin fenası, Gönül’e söyleyemiyorum ama ben sığırcıkları tutuyorum, onların ağaçların üstünde bale yapmasını, ötüşleriyle sabahın aydınlığını, akşamın alacasını şenlendirmelerini seviyorum.</p>
<p>Böyle küçük eğlencelerim var.</p>
<p>Yorgun bir köpeğin kuyruğunu çekip kaçan kargalara bakmak da eğlendiriyor beni, aslında köpeğin kuyruğuna musallat olmalarının hiçbir açıklaması yok, sadece benim onları seyrederek eğlenmem gibi kargalar da köpeği kızdırarak eğleniyorlar.</p>
<p>Ben kargalara bakarken dar bir sokakta trafik sıkıştı sabahleyin.</p>
<p>Eski bir bahçe kapısının önünde durmak zorunda kaldım, sadece bahçe kapısını, bahçe kapısının parmaklıkları arkasında uzanıp giden çakıllı yolu, yolun iki yanındaki yaprakları sarı yeşil menevişli sonbahar ağaçlarını, çakıllı yola dökülmüş yaprakları ve ağaçların altındaki otları vahşileşmiş bir toprak parçasını görebiliyordum.
                                    	<br/><br/>
<a class="lnk2" href="/web/20130525032019/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-sigirciklar.htm), [web.archive.org (arşiv bağlantısı)](http://web.archive.org/web/20130525032019/http://www.taraf.com.tr/ahmet-altan/makale-sigirciklar.htm)
