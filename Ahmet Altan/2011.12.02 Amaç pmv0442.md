# Amaç

*Ahmet Altan 02.12.2011*

<div class="yazi"><p>Özellikle iki konuda tartışmalar can sıkıcı bir bulanıkla berraklığını yitiriyor.</p>
<p>Biri Kürt sorunu, diğeri de <b>“şike”</b> sorunu.</p>
<p>Biz bu iki konuda <b>“doğruyu”</b> mu bulmak istiyoruz yoksa daha tartışma başlarken kendimize çeşitli nedenlerle bir taraf seçip, onun haklı çıkartmaya mı uğraşıyoruz?</p>
<p>Bunu nasıl netleştirebiliriz?</p>
<p>Bence ne istediğimizi açıkça söyleyerek, amacımızı tartışmanın başında ortaya koyarak.</p>
<p>En dürüst davranışın daha tartışmanın başında pozisyonumuzu açıkça ortaya koymak olduğuna inanıyorum ben.</p>
<p>Amacımızı daha baştan söylersek, tartışma ilerlediğinde insanlar bu <b>“amaçtan”</b> şaşıp şaşmadığımızı kesin bir şekilde görüp bizi uyarabilirler.</p>
<p>Başkalarını böyle bir netliğe zorlayamam ama kendi amacımı söyleyebilirim.</p>
<p>Ben Kürtlerle Türklerin her konuda eşit olduğu, her hakkı eşit kullandığı, Türklerin sahip olduğu her hakka istisnasız biçimde Kürtlerin de sahip olduğu, <b>“ayrılıkçılığın”</b> dile getirilmesinin serbest bırakıldığı, bu konuda insanlara yasaklarla ve yasalarla baskı yapılmadığı bir Türkiye istiyorum.</p>
<p>Bu amaca artık <b>“barış”</b> içinde ve silahsız ulaşılabileceğine inanıyorum.</p>
<p>Amacım ve inancım bu olduğu için, bu amacı kim engelliyorsa ve kim silahsız elde edilebilecek gelişmelerin önünü silahla kesiyorsa onu eleştiririm.</p>
<p>Barışın yolunu kesen <b>“tek”</b> bir güç değil.</p>
<p>Bazen biri, bazen diğeri kesiyor.</p>
<p>O zaman, barışın önüne kim dikiliyorsa onu, bazen birini, bazen diğerini aklımın erdiğince uyarım.</p>
<p>Bunu yaparken de, neden onun barışı engellediğini düşündüğümü de açıklarım.</p>
<p>Benim amacım ve inancım yanlış olabilir, öyle olduğunu düşünenler de örneğin <b>“barışa silahsız bir şekilde ulaşmanın yolu kesildi”</b> diyerek, bu yolun nasıl kesildiğini anlatır.
                                    	<br/><br/>
<a class="lnk2" href="/web/20120223030955/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-amac.htm), [web.archive.org (arşiv bağlantısı)](http://web.archive.org/web/20120223030955/http://www.taraf.com.tr:80/ahmet-altan/makale-amac.htm)
