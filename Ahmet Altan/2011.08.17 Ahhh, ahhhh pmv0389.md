# Ahhh, ahhhh

*Ahmet Altan 17.08.2011*

<div class="yazi"><p>Kurtuluş Tayiz dün çok doğru yazıyordu bence, Kürt politikacıları <b>“Silvan baskınının”</b> ne anlama geldiğini anlamamakta ya da anlamıyor görünmekte çok direndiler.</p>
<p>Yakın tarihin en büyük kırılma noktalarından birinden geçtik o gün.</p>
<p>Kürt politikacılarının aynı saatlerde <b>“ya kabul edersiniz, ya kabul edersiniz”</b> tarzı tehditkâr ifadelerle <b>“demokratik özerkliği”</b> ilan etmeleri değil, tam tersine süratle yatıştırıcı bir dil ve politika saptamaları gerekiyordu.</p>
<p>Yapmadılar.</p>
<p>Silvan baskını ve sonrası, Abdullah Öcalan’ın geleceğini de, barışı da mahvetti.</p>
<p>Hâlbuki karşımızdaki tabloyu görmek çok da zor değildi.</p>
<p>Başbakan Erdoğan ve AKP hükümeti, Kürt politikasında bir çözüm üretmek istiyor ama bunu bir türlü beceremiyordu.</p>
<p>Çözüm için cesur ve yaratıcı bir formül koyamadılar ortaya.</p>
<p>Bunun üzerine bütün ümitlerini Öcalan’la <b>“müzakerelere”</b> bağladılar.</p>
<p>Bu yaklaşım, belki PKK hareketi başladığından bu yana en büyük <b>“gücü”</b> verdi Apo’ya, zaten o da <b>“Kürt tarihinin en büyük anlaşmasını imzalamaya hazırlandıklarını”</b> söyleyerek durumun farkında olduğunu ortaya koydu.</p>
<p>Apo’yla sürdürülen müzakerelerin ayrıntılarını bilmiyorum ama bugün manşetteki yazısını okuyacağınız Emre Uslu, <b>“Apo’nun ev hapsine çıkması”</b> konusunda da anlaşmaya varıldığını yazıyor.</p>
<p>Zaten de <b>“ev hapsi”</b> konusu gündeme gelmiş, televizyonlarda da tartışılmaya başlamıştı.</p>
<p>Öcalan’ın ev hapsine çıkması Kürt politikasının muhteşem bir kazanımı ve barışın yolunu açan bir Kürt Mandela’sının doğumu olacaktı.
                                    	<br/><br/>
<a class="lnk2" href="/web/20111219041030/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-ahhh-ahhhh.htm), [web.archive.org (arşiv bağlantısı)](http://web.archive.org/web/20111219041030/http://www.taraf.com.tr:80/ahmet-altan/makale-ahhh-ahhhh.htm)
