# MHP ve yeni ülkücüler...

*Ahmet Altan 20.05.2008*

<div class="taraf_structure_2col_1zq">
<div class="margen_n">



 <p>Benim gençliğimde MHP demek bela demekti.<br/>
Devlet destekli bir ölüm çetesi gibi çalışıyorlardı.<br/>
Bahçelievler Katliamı gibi korkunç saldırılar düzenliyorlardı.<br/>
12 Eylül’de, onları kullanan devlet tarafından hapislere atıldılar.<br/>
İşkenceler gördüler.<br/>
Ve, başlarına ne geldiğini uzun zaman anlayamadılar.<br/>
Daha sonra Abdullah Çatlı gibileri Susurluk çetelerine kaydı, bir kısmı mafyaya yazıldı, çek senet işlerine girdi.<br/>
Muhsin Yazıcıoğlu gibi liderleri ise siyaseti seçti.<br/>
Parti başkanlığına Devlet Bahçeli’nin gelmesinin ardından MHP ağır ağır ama kararlı bir biçimde pozisyon değiştirmeye koyuldu.<br/>
?iddetten uzaklaştılar.<br/>
Eski “imajlarıyla” aralarına bir mesafe yerleştirdiler.<br/>
Bahçeli’nin önderliğinde yeni bir çizgiye oturdular.<br/>
Cumhurbaşkanlığı seçimlerinde ve türban yasasında “kilit parti” olmayı başardılar.<br/>
CHP’nin “devlet milliyetçiliğine” karşı “halk milliyetçiliği” diyebileceğimiz, özellikle lümpen kesimde yaygın bir tutuculuğun, Batı düşmanlığının, ırkçı övgülerin ve yüceltmelerin siyasetteki tek temsilcisi olmaya yönelik bir anlayış belirlediler.<br/>
301. madde gibi konularda kesinlikle yasakçı ve baskıcı tutumu benimsediler.<br/>
Ama bunları hep legalitenin içinde yaptılar.<br/>
Değişmekte olan bir toplumda değişime karşı olanların da bir partisi olacaktı ve MHP o parti olmak için akıllıca adımlar attı.<br/>
Eskiden “derin devletin” şiddet deposu olarak kullandığı MHP’nin bu alandan çekilmesi “sektörde” bir eleman eksikliği yarattı.<br/>
?imdi o elemanların Yazıcıoğlu’nun liderliğini yaptığı Büyük Birlik Partisi’nin gençlik örgütü Alperenler’in kadrolarından devşirilmeye çalışıldığı görülüyor.<br/>
Hrant Dink cinayetinin Trabzonlu kahramanlarının bu şehirdeki Alperenler örgütü ile kuvvetli bağları olduğu ortaya çıktı.<br/>
Önceleri bu bağın altı yeterince güçlü çizilmedi.<br/>
Kimse bir partiyi tek bir olayla suçlamak istemedi.<br/>
Arkasından Sakarya’daki olaylar patladı.<br/>
Ve gene Alperenler çıktı karşımıza.<br/>
Politika Servisi’mizin ?efi İnci Hekimoğlu Sakarya’ya gitti ve Türkiye’nin “bela fayı” gibi gözüken bu bölgede hep aynı örgütün adını duydu.<br/>
Veli Küçük’ün orada görevli olduğu dönemlerinden beri bir ürküntü yaratan ilde şimdi belli ki yeni çatışmalar yaratılmaya uğraşılıyor.<br/>
Türk Kürt düşmanlığı kışkırtılıyor.<br/>
Bin kişinin katıldığı saldırılar düzenleniyor.<br/>
Ve hep Yazıcıoğlu’nun gençleriyle karşılaşıyoruz.<br/>
Bu durum, Türkiye gibi kendi “derin devletinin” düşmanlığına maruz kalmış, kırılgan bir ülkede fazlasıyla kuşku uyandıracak bir tesadüf.<br/>
Eğer Yazıcıoğlu, “derin devletin” yeni ülkücülerinin lideri rolünden memnun değilse bu “tesadüfün” önünü aynen Devlet Bahçeli gibi kesin tavırlarla kesmeli.<br/>
Yok, bu rolden memnunsa, gençliğinde “derin devletle” yaşanan işbirliğinin ortaya çıkardığı sonuçları bir daha düşünmeli.<br/>
O sonuçlar kimse için hayırlı olmadı.<br/>
?unu da hiç unutmamalı, bu ülkeye “derin devletin” yaptığı kötülüğü hiçbir düşman yapmadı.<br/>
Binlerce Türk genci bu ülkenin sokaklarında “derin devletin” kışkırtmaları sonucunda öldürüldü.<br/>
Kendi insanına, kendi ülkesine böylesine düşman bir yapıyla koyun koyuna olmak, Türk’ün ya da Türkiye’nin dostu olmak anlamına gelmiyor.<br/>
“Derin devlet”, hiç bitmeyen bir kinle bu ülkeyi kana ve ölüme batırmak istiyor.<br/>
Yıllardır aynı oyunları oynuyor, bombalar patlatıyor, sağcı solcu demeden insanları öldürtüyor.<br/>
Çete işlerine giriyor.<br/>
Yazıcıoğlu ve onun gençleri, gerçekten bunun bir parçası olmak istiyorlar mı?<br/>
Umarım istemiyorlardır.<br/>
Ama Türkiye’yi patlatacak “el bombalarından” biri gibi kullanılmak istenen Sakarya’da “Yazıcıoğlu ve Alperenler” lafları fazla dolaşıyor ortalıkta.<br/>
Sakarya’da yeni bir belanın tohumları atılıyor.<br/>
Devletin de medyanın da bu şehre ve bölgeye çok dikkat etmesi gerekiyor.<br/>
Oraya giden ve bugün haberini manşetimizde okuduğunuz Hekimoğlu’nun anlattıkları çok iç açıcı değil.<br/>
?ehir, çatışmalarla sarsılacak bir “fay” hattının üstünde yaşıyor.<br/>
?ehirdekilerin çoğu yaşananlardan ve yaşanacaklardan tedirgin.<br/>
Devlet Bahçeli izlediği politikalarla “milliyetçilikle” katilliği birbirinden ayırdı.<br/>
Yazıcıoğlu, cinayetle milliyetçiliği yeniden “eşanlamlı” kılmanın, ülkeye de, milliyetçiliğe de ihanet olacağını kavrar umarım.<br/>
<br/>
08.05.2008</p>
<br/>
<br/>
<br/>



<br/>


<div id="taraf_not">
</div>

</div>


</div>
