# Silahın kibri biterken

*Ahmet Altan 01.09.2011*

<div class="yazi"><p>Güç, olgunlukla, tevazula, hakkaniyetle taşındığında <b>“saygıdeğer”</b> olur, bir kibre büründüğünde, hakkaniyetten uzaklaştığında zorbalaşır.</p>
<p>Biz <b>“entelektüel”</b> gücü pek bilmeyen, güç dendiğinde <b>“kalabalıkların”</b> ve <b>“silahın”</b> gücünü tanıyan, yüzyıllarca sürmüş bir eziklikten sonra <b>“güç”</b> sahibi olabilmiş insanların <b>“zorbalığını”</b> gücün tek göstergesi olarak kabul etmiş bir toplumuz.</p>
<p>Bu zorbalığa <b>“biat”</b> etmiş, zorba <b>“bizden”</b> olduğunda hayran olmuş, kendi zorbamızı yüceleştirmiş bir anlayıştan geliyoruz.</p>
<p>Güç hele <b>“silahtan”</b> kaynaklanıyorsa, o güçten duyduğumuz korkuyla hayranlığımız iç içe geçer.</p>
<p>Bu korkuyla ve hayranlıkla kuşatılan <b>“güçlülerde”</b> ise silahın kibri neredeyse sonsuzdur, kendilerini her türlü zaaftan ve eleştiriden azade görürler, en küçük eleştiri bile öfkelendirir onları.</p>
<p>Onlar kadar, onların taraftarları da bu zorbaca kibri paylaşırlar.</p>
<p>Bu konuda Türk ve Kürt hiç fark etmez.</p>
<p>Aynı zavallı geleneğin çocuklarıdır.</p>
<p>Orduyu eleştirdiğinde Türkler, PKK’yı eleştirdiğinde Kürtler kızar.</p>
<p>Benzerliklerinin farkında bile değillerdir, bir Kürt <b>“siz PKK’yı orduyla bir mi tutuyorsunuz”</b> diye hiddetlenirken, bir Türk de aynı cümleyi kelimelerin yerlerini değiştirerek söyler, <b>“siz orduyu PKK’yla bir mi tutuyorsunuz?”</b></p>
<p>Silahın kibrini paylaşmaları ve işledikleri cinayetler açısından, evet, onları bir tutuyorum.</p>
<p>Ordu, binlerce insanı sokaklarda ensesinden vurdu.</p>
<p>PKK, aynı yöntemi uygulayıp, ev aramaya çıkmış bir çavuşu sokak ortasında ensesinden vurarak daha yeni öldürdü.
                                    	<br/><br/>
<a class="lnk2" href="/web/20120106233817/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-silahin-kibri-biterken.htm), [web.archive.org (arşiv bağlantısı)](http://web.archive.org/web/20120106233817/http://www.taraf.com.tr:80/ahmet-altan/makale-silahin-kibri-biterken.htm)
