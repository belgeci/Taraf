# Korkunç bir sabah

*Ahmet Altan 03.02.2011*

<div class="yazi"><p>Bütün çaresizlerin son sığınağı olan <b>“ilahi adaletten”</b> kuşkuya düştüğün, o adaletin tecelli ediş biçimine baş kaldırdığın, bu baş kaldırışa verilecek cezaya bütün kalbinle razı olacak ve o cezaya aldırmayacak kadar üzüldüğün zaman, her canlının var gücüyle tutunmaya çalıştığı hayat da anlamını yitiriyor.</p>
<p>Otuz iki yaşında genç bir kadının ölüm haberiyle uyandım ben dün sabah.</p>
<p>Ve, ben hiç tanımadığım genç bir kadının ölümüyle bu kadar acı çektiysem, o genç kadının ailesi nasıl bir acı yaşıyor diye düşündüm.</p>
<p>O keder karşısında hangi duygu, hangi istek, hangi ihtiras bir mana taşımaya devam edebilir ki?</p>
<p>Böyle zamanlarda, ünlü bir İngiliz yazarın, bir filmde izlediğim sözünü hatırlıyorum hep, <b>“tanrı bizi bir heykel gibi çekiç darbeleriyle biçimlendiriyor”</b>.</p>
<p>Bazen heykeli yaparken taşı kırıyor tanrı.</p>
<p>Heykel onun, taş onun ama her kırılan heykelde canı yanıyor insanın.</p>
<p>Kader diyebilirsiniz.</p>
<p>Bir dans yarışmasının yıldızı olacak kadar dansı seven birinin kronik astım hastası olması nasıl bir kader?</p>
<p>Nasıl insafsız bir kader bu?</p>
<p>Ölümün yanında durup da, o sonsuzluğa değerek baktığınızda, bütün kâinat, bütün insanlar, bütün hayat, hatta bizzat ölümün kendisi bile öylesine küçük toz zerrelerine dönüyor ki, bir <b>“kudret”</b> bize ne kadar önemsiz olduğumuzu hatırlatmak ihtiyacı mı duyuyor diye merak ediyorsunuz.
                                    	<br/><br/>
<a class="lnk2" href="/web/20130525045914/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-korkunc-bir-sabah.htm), [web.archive.org (arşiv bağlantısı)](http://web.archive.org/web/20130525045914/http://www.taraf.com.tr/ahmet-altan/makale-korkunc-bir-sabah.htm)
