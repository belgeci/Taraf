# Odundan meyve

*Ahmet Altan 18.12.2011*

<div class="yazi"><p>Önce Fırıncı Abi geldi.</p>
<p>Sonra Çantacı Abi.</p>
<p>Yetmiş yaşını aşmış iki iyi insan, iki iyi dindar.</p>
<p><b><br/>“Nurcular”</b> diye tanınan cemaatin <b>“öğrenci”</b> kalmayı tercih eden bilgeleri onlar, bilgilerini tevazuun değirmeninde öğütmüş, hoşgörünün fırınında pişirmişler.</p>
<p>Benim gibi <b>“ham ervahların”</b> yüzüne gerçeği vurmuyorlar.</p>
<p><b><br/>“İnançsızlığım”</b> onları kızdırmıyor, şefkat ve üzüntü uyandırıyor yalnızca.</p>
<p>Kendilerine açılmış ışıklı pencereden bakamamanın büyük bir eksiklik olduğunu düşünseler de bunu söylemiyor, yalnızca dostluklarıyla sezdiriyorlar.</p>
<p>Büyük bir <b>“gani gönüllülükle”</b> benimle din konuşmaya razı oluyorlar.</p>
<p>Bilgileriyle ezmiyorlar beni.</p>
<p>Dindarlıklarını, inançlarını öyle gösterişli bir madalya gibi boyunlarına takmıyorlar, benim eksikliğimden kendilerine bir paye çıkartmıyorlar.</p>
<p>İyi dindarları seviyorum, onlarla konuşmayı seviyorum.</p>
<p>İyi bir dindar, dürüst ve güvenilir bir insan demek benim için.</p>
<p>Allah’ın cezalandırmasından değil, Allah’ı gocundurmaktan, kendilerini <b>“yaratanı”</b>  yaptıklarıyla üzmekten korkuyorlar.</p>
<p><b><br/>“İbadetlerini”</b> yerine getiriyorlar elbet ama asıl ibadetin hayatın her ânını, kulun her <b>“amelini”</b> kapsadığını, her sözün, her davranışın, her ilişkinin ibadetin bir parçası olduğunu biliyorlar.</p>
<p>Dürüstlüğün, cesaretin, hoşgörünün, tevazuun, hakperestliğin dindarın vazgeçilmez özellikleri olduğunun farkındalar.</p>
<p>Allah’ı ve dini anlatışlarında bir neşe ve sevinç var.
                                    	<br/><br/>
<a class="lnk2" href="/web/20120414130456/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-odundan-meyve.htm), [web.archive.org (arşiv bağlantısı)](http://web.archive.org/web/20120414130456/http://www.taraf.com.tr:80/ahmet-altan/makale-odundan-meyve.htm)
