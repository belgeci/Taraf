# Akıl oyunları…

*Ahmet Altan 24.07.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>Öyle haberler çıkıyor ki ortaya insan kendi kendine “ben nasıl bir ülkede yaşıyormuşum” diye soruyor.</p><br/>
<p>Böyle bir ülke olduğuna inanılması güç gerçekten.</p><br/>
<p>Bugün bizim manşeti okumuşsunuzdur.</p><br/>
<p>Şimdi Ergenekon sanığı olarak cezaevinde bulunan birinin ofisi yılarca önce basılmış, kendisi başka bir suçtan mahkemeye çıkarılmış.</p><br/>
<p>Mahkeme, bir zabıt tutup sanığın ofisinde bulunan belgeleri iade etmiş.</p><br/>
<p>İade edilenler arasında bir de “suikast belgesi” var.</p><br/>
<p>Resmî kayıtlara gerçekten böyle geçmiş, “suikast belgesi” diye.</p><br/>
<p>Mahkeme bir “suikast belgesi” buluyor ve bunu sanığa iade ediyor.</p><br/>
<p>Bu, bir polisin yolda tabancasını düşüren birine kibarca yaklaşıp “tabancanızı düşürdünüz” diyerek silahını sorgusuz sualsiz vermesi gibi bir şey.</p><br/>
<p>“Suikast belgesi” denilen şey bir ülkede adalet sisteminin hiç mi ilgisini çekmez?</p><br/>
<p>Bu nedir diye merak etmez mi?</p><br/>
<p>Etmiyor.</p><br/>
<p>Etse belki birçok olay daha önceden aydınlanacak.</p><br/>
<p>Aynı durum Danıştay davasında da karşımıza çıkıyor.</p><br/>
<p>Sanıklardan biri Danıştay saldırısı ile Ergenekon arasındaki bağlantıyı ihbar ediyor ama mahkeme aldırmıyor.</p><br/>
<p>Emekli olan mahkeme başkanına bugün “niye o ihbarı kaale almadınız” diye sorduğunuzda “hatırlamıyorum,” diyor.</p><br/>
<p>Danıştay davasını unutabilen bir ağır ceza reisi.</p><br/>
<p>Bu bir alacak verecek ya da boşanma davası değil, Türkiye’yi sarsan bir suikast davası ama yargıç unutuyor.</p><br/>
<p>Böyle bir davada çok önemli bir ihbar yokmuş gibi davranabilen ve bunu “unutan” birini kim ağır ceza yargıcı yaptı diye sormak gerekiyor elbette.</p><br/>
<p>Yargının görevi, gerçekleri ortaya çıkarmaktır.</p><br/>
<p>Ama bazen öyle olaylarla karşılaşıyoruz ki, acaba Türkiye’de yargının görevi gerçekleri saklamak mı diye düşünmek zorunda kalıyoruz.</p><br/>
<p>Anlaşılması zor ilişkiler çıkıyor yargıda.</p><br/>
<p>Eski bir Yargıtay başkanının mafyayla ilgisi gazetelere yansımıştı.</p><br/>
<p>Şimdi de Adalet Bakanlığı’nın müsteşarı ile Ergenekon sanıklarından bir orgeneralin telefon görüşmesi çıktı karşımıza.</p><br/>
<p>Adalet sistemimizin bir yanında gölgeler var ama başka bir yanında da bu gölgeleri temizlemeye uğraşan birileri çabalıyor.</p><br/>
<p>Aslında devletin her yanında aynı tablo göze çarpıyor.</p><br/>
<p>Kirlenme ve arınma çabası aynı bünyede.</p><br/>
<p>Bu durum, bana biraz <i>Akıl Oyunları</i> filmini hatırlatıyor.</p><br/>
<p>Biliyorsunuz o film, şizofren bir bilim adamının hayat hikâyesini anlatıyordu.</p><br/>
<p>Dünyaca ünlü profesör, aklının “sağlıklı” yanıyla “hastalanmış” yanını iyileştirebileceğine inanıyor ve bunu başarıyordu.</p><br/>
<p>Hatta Nobel ödülünü bile alıyordu bulduğu “oyun teorisiyle”.</p><br/>
<p>Şimdi devlet, temiz yanıyla, kirli yanını arındırmaya uğraşıyor.</p><br/>
<p>Biz de bazen umutla, bazen tedirginlikle izliyoruz.</p><br/>
<p>Ama hep “hastalanmış” bir “şey”e baktığımızı, her an hastalık semptomlarıyla karşılaşabileceğimiz kuşkusunu taşıyoruz.</p><br/>
<p>Hastalık öylesine yayılmış ki bazen dehşete düştüğümüz de oluyor.</p><br/>
<p>“Suikast belgesinin” sorgusuz sualsiz iadesi şaşırtıyor bizi.</p><i><br/>
</i><p>Yeni Şafak’ta yayınlanan, Veli Küçük’ün uluslararası uyuşturucu kaçakçılığındaki rolü hakkındaki iddialarla, <i>Radikal</i>’de yayınlanan Susurluk-Ergenekon bağlantısının kanıtları, bugün karşılaştığımız çetenin köklerinin çok “derinlere” indiğini ortaya koyuyor.</p><br/>
<p>Gazeteciliğin kalite kazanmaya başladığı bir döneme giriyoruz.</p><br/>
<p>Rekabet, herkesi yarışmaya ve daha iyisini yapmaya zorluyor.</p><br/>
<p>Sanırım, bu sağlıklı yarış, yakında Susurluk-Ergenekon bağlantıları konusunda daha fazla belgeye ve bilgiye kavuşmamızı sağlayacak.</p><br/>
<p>Suçun devletin derinliklerine ne kadar sızdığını daha iyi göreceğiz.</p><br/>
<p>Bu bilgiler teker teker ortaya çıktıkça, Ergenekon savunucularının sayısı da kaçınılmaz olarak azalacak.</p><br/>
<p>Örneğin, Deniz Baykal, avukatlığını yaptığı çetenin bağlantılarını savunmakta ciddi zorluklarla karşılaşacak.</p><br/>
<p>Kendi tabanına, bu örgütü korumak konusundaki anlaşılmaz isteğini anlatmakta sorunlar yaşayacak. </p><br/>
<p>Ben hep birlikte yaşadığımız tedirginliklere rağmen ümitliyim.</p><br/>
<p>Toplumun kararlılığı, dünyanın “temiz bir Türkiye” arzusu, devletin “kendini temizlemek” isteyen bölümüne daha çok güç verecek.</p><br/>
<p>Aynı o şizofren profesör gibi kendi kendimizi iyileştireceğiz.</p><br/>
<p>Hasta olduğumuz doğru.</p><br/>
<p>Hastalığın işaretleri her gün gazetelere yansıyor artık.</p><br/>
<p>O hastalık görüntüleri aynı zamanda iyileşme talebinin de hayata yansıması.</p><br/>
<p>Hastalığın ne kadar çok farkına varırsak, iyileşme ümidimiz de o kadar artıyor.</p><br/>
<p>Çünkü, “saklamak” da hastalığın parçası.</p><br/>
<p>Birileri hastalığı sürdürmek ve gerçekleri saklamak istiyor…</p><br/>
<p>Ama eskisi kadar kolay olmuyor bu.</p><br/>
<p>Her gördüğümüzle sarsılarak, zaman zaman dehşete düşerek, “neler oluyormuş” diyerek iyileşmeye doğru gidiyoruz.</p><br/>
<p>Şizofren biri kendini iyileştirebildiğine göre…</p><br/>
<p>Şizofren bir toplum da kendini iyileştirebilir.</p><br/>
<p>Bunun ilk belirtileri de görülüyor zaten.</p><br/>
<p>Onun için bizi ürküten her belge, aynı zamanda bizi sevindirmeli.</p><br/>
<p>Ancak böyle iyileşebileceğiz çünkü.</p><br/>
<p align="right"></p></font></p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/1326.htm), [web.archive.org (arşiv bağlantısı)](http://web.archive.org/web/20090905084230/http://www.taraf.com.tr:80/makale/1326.htm)
