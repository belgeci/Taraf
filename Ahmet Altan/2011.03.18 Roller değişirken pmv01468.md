# Roller değişirken

*Ahmet Altan 18.03.2011*

<div class="yazi"><p>İktidara geldiğinden beri AKP’yi hiç bu kadar çaresiz, sıkıntılı, derbeder görmemiştik.</p>
<p>Her zaman projelerle ortaya çıkan, değişimin öncülüğünü yapan, somut önerileri ortaya koyan AKP’ydi, CHP ise saçma sapan “laiklik elden gidiyor, şeriat geliyor” laflarıyla bu değişikliklere karşı çıkar, kendi kemikleşmiş taraftarından başkasını da ikna edemezdi.</p>
<p>Şimdi ise derli toplu, aklı başında önerilerle siyasi bir atak başlatan CHP.</p>
<p>Anlamsız, hiçbir şekilde inandırıcı olamayan, demagojik laf salatalarıyla bu önerilere direnen de AKP.</p>
<p>Bundan sonraki günlerde AKP toparlanabilir mi bilmiyorum ama şu anda fevkalade hazırlıksız görünüyor.</p>
<p>Sanki kişisel karizmasına güvenen Başbakan Erdoğan, “iki şiir, üç atasözü, bir şarkı, iki de duble yolla ben bu işi götürürüm” diyerek seçimlere kadar “top çevirmeye” dayalı bir seçim stratejisi oluşturmuş.</p>
<p>Yıllardır süren CHP’nin “ataletine” alıştığı için onlardan böyle bir atak beklememiş.</p>
<p>CHP, bedelli askerliğe “yoksulları” da dahil eden çok hakkaniyetli ve zekice bir çözümle bir anda AKP’yi kontrpiyede bıraktı.</p>
<p>AKP sözcülerinin bu konudaki karşı çıkışları, televizyonlarda sık sık boy gösteren emekli generallerin militarist zırvalıklarının bir parmak ötesine geçemiyor.</p>
<p>Bir anda iki parti yer değiştirdi.</p>
<p>Askerî vesayeti geriletmek için muhteşem işler yapan AKP bugün “zorunlu askerlik” için bastıran ordunun sözcüsü…</p>
<p>Yıllarca ordunun sözcülüğünü yapan CHP ise “demokrat ve değişimci” bir parti.</p>
<p>Eğer bu iki parti, bugün ortaya çıkmış olsaydı, geçmişleri olmasaydı, şu andaki performansıyla CHP, AKP’yi ezer geçerdi.
                                    	<br/><br/>
<a class="lnk2" href="/web/20111123171444/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123171444/http://taraf.com.tr/ahmet-altan/makale-roller-degisirken.htm)
