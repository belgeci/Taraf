# Operaya mescit

*Ahmet Altan 06.06.2012*

<div class="yazi"><p>İşler çığırından çıkınca hergele gençlerin işi matrağa vurup bir tekerlemeye dönüştürdükleri <b>“Çevik Bir, Tayyip İki”</b> lafı dilden dile gezerken yavaş yavaş da bir gerçeğin anlatımını yansıtmaya başlıyor.</p>
<p>Çevik Bir’in <b>“laikçi”</b> 28 Şubat’ından sonra Tayyip Erdoğan’ın <b>“dinci”</b> 28 Şubat sürecine giriyoruz.</p>
<p>Çevik Bir’in derdi laiklik değildi.</p>
<p>Tayyip Erdoğan’ın derdi de din değil.</p>
<p>Biri <b>“laiklik”</b> kavramını bir başka gerçeği saklamak için kullanıyordu, diğeri de <b>“din”</b> kavramını bir başka gerçeği saklamak için kullanıyor.</p>
<p>Laikçi 28 Şubat yakın tarihin en büyük soygunlarından birinin paravanıydı.</p>
<p>Dinci 28 Şubat da, Avrupa Birliği yolundan ayrıldıktan sonra bütün vizyonunu kaybeden, büyük sorunları çözmekte çaresiz kalan bir adamın <b>“başkanlık”</b> koltuğuna oturana kadar <b>“vizyonsuzluğunu ve yetersizliğini”</b> gözlerden saklamak için bir paravan.</p>
<p>Çevik Bir <b>“laiklik”</b> sopasını dindar insanların kafasına vurmak için kullanıyordu.</p>
<p>Tayyip Erdoğan da din sopasını <b>“muhafazakâr”</b> bir hayatı benimsemeyenlerin kafasına vurmak için kullanıyor.</p>
<p>Çevik Bir, kendisine benzemeyeni aşağılamaktan bir cumhurbaşkanlığı çıkartmayı planlıyordu.</p>
<p>Tayyip İki de, kendisine benzemeyeni aşağılamaktan bir <b>“başkanlık”</b> çıkartmayı planlıyor.</p>
<p>Bir’in yaptıklarının da İki’nin yaptıklarının da toplumsal bir karşılığı yok.</p>
<p>Tayyip Erdoğan, opera ve bale salonlarına mescit koyacakmış.</p>
<p>Siz bu ülkede herhangi bir dindarın, bir muhafazakârın <b>“opera ve bale salonlarında mescit olmazsa dinimi yaşayamam”</b> dediğini duydunuz mu?</p>
<p>İslam tarihi boyunca <b>“operada mescit olsun”</b> diye bir tartışma yaşanmış mı?</p>
<p>İnsanlar, <i>Don Giovanni</i> operasının antraktında mescide namaz kılmaya mı koşacaklar?<br/><br/><i>Kuğu Gölü</i>’nün balerinlerini seyrederken seyircilerin aklı bir yandan da kılacakları namazda mı olacak?</p>
<p>Obuaların akortları arasında abdest mi alacaklar?</p>
<p>Bütün dürüst dindarlara soruyorum, siz hayatınızda böyle bir saçmalık duydunuz mu?</p>
<p>Bu, gerçekten dinî bir ihtiyaçtan mı kaynaklanıyor?</p>
<p>Eğer bir tek aklı başında Müslüman <b>“evet, bu önemli bir ihtiyaçtır”</b> derse bütün söylediklerimi geri alacağım.
                                    	<br/><br/>
<a class="lnk2" href="/web/20130525035028/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-operaya-mescit.htm), [web.archive.org (arşiv bağlantısı)](http://web.archive.org/web/20130525035028/http://www.taraf.com.tr/ahmet-altan/makale-operaya-mescit.htm)
