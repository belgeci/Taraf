# İnsanlar

*Ahmet Altan 11.02.2011*

<div class="yazi"><p>Aynı kömür işletmesinde dört gün arayla iki göçük olur mu, ilk faciada iki kişinin hayatını kaybetmesinden sonra bunun nedeni araştırılmaz, o neden bulunana ve düzeltilene kadar çalışmalar durdurulmaz mı?</p>
<p>Şatlar değiştirilmeden çalışmalara devam edilmesi halinde yeni insanların öleceği hiç akla gelmez mi? </p>
<p>Şu son on günde art arda gelen kazalarda ölen işçilerin sayısına bir bakın.</p>
<p>Ankara’daki patlamalar, Elbistan’daki göçükler...</p>
<p>Devleti, insandan önemli bulan bir anlayışın tarihimiz boyunca devam eden kanlı tefrikasının yeni halkaları bunlar.<br/><br/><b>“Faili meçhul”</b> denen devlet cinayetlerini soruşturmaya daha yeni başlıyoruz.</p>
<p>Bazen devlet bizzat öldürüyor, bazen devletin aldırmazlığıyla ölüyor insanlar.</p>
<p>Bütün hukuk sistemimiz <b>“devleti korumak”</b> üzerine kurulmuş, devleti ya da bir devlet kurumunu eleştirmek yasaklanmış, hâlâ 301. Madde gibi bir rezalet var.</p>
<p>İnsanları koruması için kurulan devlet sadece kendini koruyor ve kendini korumak için vatandaşlarını ölüme bırakmayı da mubah görüyor.</p>
<p>Devlet bu kadar önemsenince de siyaset, devleti yönetmek isteyenlerin kendi aralarındaki anlamsız bir yarışa dönüyor.</p>
<p>İnsan faktörü, insanın değeri, siyaset kavgasında kendine çok az yer bulabiliyor.<br/><br/><b>“İnsan”</b> diye başlayan kaç nutuk dinlediniz?</p>
<p>Bir de düşünün, <b>“devlet”</b> diye başlayan kaç nutukla karşılaştınız?</p>
<p>Türkiye’de, <b>“insan, devletten daha önemlidir”</b> diyen bir muhalefet yok.</p>
<p>Daha doğrusu Türkiye’nin içinde böyle bir muhalefet yok.</p>
<p>Bu muhalefet, Türkiye’ye dışarıdan yapılıyor.</p>
<p>Avrupa Birliği, bir örgütten öte bir anlayışı temsil ediyor, bu anlayış <b>“insanın en kutsal değer olduğunu”</b> söylüyor, insanı devletten daha değerli buluyor.
                                    	<br/><br/>
<a class="lnk2" href="/web/20130525035157/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-insanlar-2.htm), [web.archive.org (arşiv bağlantısı)](http://web.archive.org/web/20130525035157/http://www.taraf.com.tr/ahmet-altan/makale-insanlar-2.htm)
