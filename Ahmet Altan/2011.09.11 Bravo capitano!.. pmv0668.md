# Bravo capitano!..

*Ahmet Altan 11.09.2011*

<div class="yazi"><p>Çok güzel bir İtalyan karikatürü görmüştüm.</p>
<p>Birinci karede, mevzide askerleriyle bekleyen İtalyan yüzbaşı kılıcını çekip <b>“Hücum!”</b> diye bağırarak mevziden fırlıyor.</p>
<p>İkinci karede, yüzbaşı tek başına koşarken mevzide duran askerler <b>“Bravo capitano!”</b> diye alkışlıyorlar.</p>
<p>Etrafa bakıyorum da <b>“ölüme koşanlar”</b> olduğu gibi mevzide saklanıp onları <b>“Bravo capitano!”</b> diye alkışlayanlar da var.</p>
<p>Bu alkışlarla <b>“capitano”</b>un kahramanlığından kendilerine de bir kırıntı koparmaya çalışıyorlar.</p>
<p>Bu, bir karikatür olsaydı, halleri komik olurdu.</p>
<p>Ama bu hayat ve mevziden çıkıp koşanlar ölüme yakalanınca, bu, ucuz ve ahlaken sorunlu sahte bir kahramanlık oluyor.</p>
<p>Ölümü ve şiddeti alkışlayan herkes, aynı zamanda bu ölümlerin gerekliliğini, dolayısıyla da sürmesini tasvip etmiş oluyor.</p>
<p>Bazen ölüm, şiddet, çatışma <b>“gereklidir”</b> gerçekten.</p>
<p>Peki, bu <b>“gerekliliği”</b> belirleyen ölçü ne?</p>
<p>Kendinin ya da bir diğerinin özgürce yaşamasını sağlamak için başka hiçbir imkânın yoksa ölümü göze alıp çatışmak bir gerekliliktir.</p>
<p>Peki, özgür bir hayatı sağlamak için <b>“ölmekten”</b> başka imkânlar ve ihtimaller varsa, o zaman biraz insan sevgisi, biraz vicdanı, biraz ahlakı, biraz kendisine saygısı olan insan ne yapar?</p>
<p><b><br/>“Gidin ölün, ölmekten başka bir çareniz yok”</b> mu der yoksa <b>“durun biraz, ölümden başka bir yol daha gözüküyor, onu deneyelim mi”</b> der?</p>
<p>Hangisi?</p>
<p>Özgür bir hayatı kurmak ve insanları yaşatmak için en küçük bir ihtimal bile olsa, insanları ölüme alkışlarla göndermeden önce bu ihtimali de bir denemeyi mi önermeliyiz yoksa <b>“boşver ihtimali, sen git öl, ben de seni alkışlayıp senin sayende kahraman olayım mı”</b> demeliyiz.
                                    	<br/><br/>
<a class="lnk2" href="/web/20120104154009/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-bravo-capitano.htm), [web.archive.org (arşiv bağlantısı)](http://web.archive.org/web/20120104154009/http://www.taraf.com.tr:80/ahmet-altan/makale-bravo-capitano.htm)
