# Apo bir yol arıyor

*Ahmet Altan 15.12.2010*

<div class="yazi"><p>Türkiye’nin en büyük meselesi Kürt meselesidir.</p>
<p>Ülke, insanını, zamanını, enerjisini, parasını bu mesele yüzünden kaybediyor.</p>
<p>Meselenin çözülmesi gerekiyor.</p>
<p>Ama çözüm ihtimali ortaya çıktığında bazıları <b>“çözüm istiyoruz ama böyle çözüm istemiyoruz”</b> diye bağırıyorlar.</p>
<p>Peki, nasıl çözüm istiyorsunuz?</p>
<p>Milliyetçi Türkler, Kürtlerin <b>“Türk”</b> olduklarını kabul ettikleri, kendi kimliklerinden vazgeçtikleri, PKK’nın kayıtsız şartsız bir şekilde silah bırakacağı bir çözüm istiyorlar.</p>
<p>Yirmi beş yıl devlet bu saçmalık peşinde binlerce insanın ölümüne yol açtı, silahla meseleyi çözmeye çalıştı, olmadı.</p>
<p>Yirmi beş yıl daha uğraşsa gene olmaz.</p>
<p>Kürtlerin bir kısmı ise, çeşitli <b>“isimler”</b> altında bölgenin yönetiminin hemen <b>“Kürt yöneticilere devredileceği”</b>, PKK’nın silahlı bir örgüt olarak bölgede özgürce dolaşacağı bir çözüm peşindeler.</p>
<p>Mümkün mü?</p>
<p>Mümkün olsa yirmi beş yılda gerçekleşirdi, gerçekleşmedi.</p>
<p>Yirmi beş yıl, binlerce ölü, yüz milyarlarca dolar kaybederek neyin olmayacağını hep birlikte gördük.</p>
<p>İki taraf da <b>“aklındakini”</b> silah zoruyla kabul ettirebileceği bir güce sahip değil.</p>
<p>Bu pozisyonlarda direnmek savaşı uzatır, sonuç da getirmez.</p>
<p>Başka bir yöntem bulmamız gerekiyor.</p>
<p>Türkler, Kürtlerin varlığını, kimliğini, dilini, kültürünü kabul etmek, Kürtler de bölgenin yönetimini <b>“seçimle”</b> kazanmak zorunda.</p>
<p>Kürtlerin Kürt olduğunu, çocuklarına anadillerinde eğitim yaptırma hakkına sahip olduğunu kabul etmek neden bu kadar zor?</p>
<p>Kürtler Kürt, Kürtler Kürtçe konuşur.
                                    	<br/><br/>
<a class="lnk2" href="/web/20111123190202/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123190202/http://taraf.com.tr/ahmet-altan/makale-apo-bir-yol-ariyor.htm)
