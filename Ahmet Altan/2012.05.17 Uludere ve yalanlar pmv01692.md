# Uludere ve yalanlar

*Ahmet Altan 17.05.2012*

<div class="yazi"><p>Geçenlerde bir AKP’li okuyucu, <b>“yeter artık Uludere’yi yazıp durmayın, bıktık bu konudan”</b> diyen bir mail göndermişti.</p>
<p>34 kişinin ölümünün peşine düşülmesinden, sorumluların ortaya çıkarılmasının istenmesinden <b>“bıkan”</b> biri beni düşündürdü doğrusu.</p>
<p>Bunu yazan insanın, <b>“vicdanına”</b> sığdıramadığı bir gerçekle yüzleşmekten kaçmak istediğini sanıyorum.</p>
<p>Ya da daha beteri, bu olayın AKP’ye zarar vereceğine inandığından 34 insanın ölümünü karanlığa gömmek pahasına partisini kurtarmaya çalışıyor.</p>
<p>Korkarım birçok AKP’lide bu duygu bulunuyor.</p>
<p>Uludere hayatımızdan çıksın, bununla yüzleşilmesin, unutulsun istiyorlar.</p>
<p>AKP tabanı <b>“dindar”</b>, vicdanlı insanlardan oluşuyor ve ciddi bir sınavdan geçiyor bence, iktidarda olmanın hoşnutluğuyla vicdanlarını yaralayan bir gerçekle yüzleşme arasında bir tercih yapacaklar.</p>
<p>Müslümanlık, eminim böyle bir sınavda neyin tercih edileceğini, hangi tercihin <b>“günah”</b> olduğunu açıkça söylüyordur.</p>
<p>Ben daha dünyevi bir soru sormak isterim bu insanlara.</p>
<p>İsrail, 34 Müslüman Filistinliyi aynı şartlarda öldürmüş olsaydı, gene bu konudan <b>“bıkacak”</b> mıydınız?</p>
<p>İsraillilerin öldürdüğü Filistinlilerin hesabı sorulduğunda <b>“yeter artık”</b> diyecek miydiniz?</p>
<p>Ya da Türk ordusu, 34 muhafazakâr dindarı öldürseydi, bu konu gene <b>“bıkkınlık”</b> yaratacak mıydı?</p>
<p>Öldürenler Türk, öldürülenler Müslüman Kürt olduğunda <b>“ayrı bir ölçü”</b> olması dine ve vicdana uygun mu?</p>
<p>Bir Müslüman’ın vicdanı, dininin gereğini Afyon Valisi’nin <b>“içkiyi yasaklamasında”</b> mı yoksa öldürülen 34 insanın ölümünün hesabının sorulmasında mı arar?</p>
<p>Dindarlık, dizilerdeki <b>“öpüşme”</b> sahnelerinden duyulan rahatsızlıkta mı ortaya çıkar yoksa öldürülen günahsız insanların hakkının aranmasında mı?</p>
<p>Müslüman AKP’lilerin bu katliam karşısındaki sessizliği <b>“dinen”</b> caiz mi?</p>
<p>Ve, bu soruları neden <b>“dindar”</b> yazarlar sormuyor da bu soruları sormak bizim gibi bu konulara tam da vâkıf olmayanlara düşüyor?</p>
<p>Bir keresinde gene dindar bir hanım okuyucu benim <b>“iyi dindarları severim”</b> dememle çok hoş bir şekilde dalga geçerek <b>“bir de kötü dindarlar mı var”</b> diye sormuştu bana.
                                    	<br/><br/>
<a class="lnk2" href="/web/20130525040433/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-uludere-ve-yalanlar.htm), [web.archive.org (arşiv bağlantısı)](http://web.archive.org/web/20130525040433/http://www.taraf.com.tr/ahmet-altan/makale-uludere-ve-yalanlar.htm)
