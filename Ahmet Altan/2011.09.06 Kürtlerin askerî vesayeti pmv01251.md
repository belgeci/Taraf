# Kürtlerin askerî vesayeti

*Ahmet Altan 06.09.2011*

<div class="yazi"><p>Ölüm, her zaman hayatı geçiyor.</p>
<p>Onun için, <b>“siyasetin hukukun içine elini uzattığından”</b> kuşkulandığımız Deniz Feneri ile ilgili yazmak istediklerimi ertelemek zorunda kalıyorum ister istemez.</p>
<p>Ama bugün hem bir <b>“itirafçının”</b> itiraflarını, hem Adalet Bakanı’nın açıklamalarını, hem de <b>“görevden alınan savcıların”</b> çevresinden yansıyanları geniş biçimde yayımlıyoruz.</p>
<p>Bu gazete, bu olaydaki gerçekler ortaya çıkana kadar sayfalarını her görüşe açacaktır, Adalet Bakanı’nın da, HSYK’nın da, savcıların da yaptıkları her açıklama sayfalarda yerini alacaktır, <b>“siyasetin hukuka elini uzatmadığına”</b> ya da <b>“uzatan biri varsa”</b> o bunun hesabını verene kadar bu işin peşinde olacağız.</p>
<p>Şimdi gelelim hayatı ertelememize neden olan o karanlık ve korkunç ölüme.</p>
<p>Önce bizim Genelkurmay’dan başlayalım</p>
<p>PKK’nın Kandil’de <b>“yedi sivil öldürüldü”</b> iddiasını biz sürmanşetten vermiştik, Genelkurmay, <b>“fotoğraflar ve krokilerle”</b> yedi kişinin içinde bombalanarak öldüğü iddia edilen arabanın bulunduğu bölgeye bomba isabet etmediğini kanıtlamıştı, bunun üzerine PKK, <b>“Bombalanan araba aşağıya uçtu onun için onun bulunduğu yerde bomba izi yok, yukarısında var”</b> diyerek bir video yayınladı.</p>
<p>Bunu da gazeteye koyduk.</p>
<p>Genelkurmay, bu iddiayı da geçiştirmedi, demagoji yapmadı, hamasete sapmadı, özel görev verdiği bir uçakla <b>“arabanın vurulduğu söylenen”</b> yerin de resimlerini çektirip bize gönderdi ve <b>“Orada da bomba izi yok, incecik duvar bile sağlam duruyor”</b> dedi.</p>
<p>Şimdi, <b>“parçalanmış yedi kişinin”</b> resimlerini yayınlayan PKK’nın buna bir cevap vermesi gerekiyor.</p>
<p>Arabanın vurulduğu yerin resmini çekip gönderecekler.
                                    	<br/><br/>
<a class="lnk2" href="/web/20120106230921/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-kurtlerin-askeri-vesayeti.htm), [web.archive.org (arşiv bağlantısı)](http://web.archive.org/web/20120106230921/http://www.taraf.com.tr:80/ahmet-altan/makale-kurtlerin-askeri-vesayeti.htm)
