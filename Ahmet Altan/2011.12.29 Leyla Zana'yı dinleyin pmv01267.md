# Leyla Zana’yı dinleyin

*Ahmet Altan 29.12.2011*

<div class="yazi"><p>Eğer Kürt meselesinin, silahsız biçimde <b>“siyasetle”</b> çözümlenmesinden yanaysanız Leyla Zana’nın söylediklerine kulak verin.</p>
<p>Tabii, siyasetten anladığınız <b>“sadece Türk milliyetçilerinin yıllardır ezberlediği klişeleri tekrarlamak”</b> değilse.</p>
<p>Çünkü Kürt meselesi <b>“siyasetle”</b> çözülecekse, Türk milliyetçilerinin alışkın olmadıkları, hoşlanmadıkları konular da konuşulacak.</p>
<p>Zana, bir <b>“referandum”</b> yapılmasını istiyor.</p>
<p>Kürtlerin <b>“özerklik, federalizm ya da bağımsızlıktan”</b> birini seçebileceğini, bunu seçme hakkına sahip olduklarını söylüyor.</p>
<p>Bir çözüm arıyor ve çözümü <b>“silahta”</b> değil siyasette arıyor.</p>
<p>Ortaya bir de öneri koyuyor, <b>“Kürtlerin ne istediğini Kürtlere soralım”</b> diyor.</p>
<p>Bir Kürt siyasetçisi, siyasi bir taleple çıkıyor ortaya.</p>
<p>Peki, Türk siyasetçisi ne cevap veriyor?</p>
<p>CHP’den Muharrem İnce’nin bu siyasi talebe cevabı tek kelimeyle <b>“silah”</b>.<br/><br/><b>“Ayrı devlet kuracağız diyorsan, Türkiye Cumhuriyeti masa başında kurulmadı, savaş meydanlarında kuruldu. Bedelini ödersin, gelir alırsın.”<br/><br/></b><b>“Savaşırsın”</b> diyor.</p>
<p>Diyor ama anladığım kadarıyla CHP milletvekili tam ne söylediğini bilmiyor.</p>
<p>Sanırım, <b>“savaş meydanlarında kazanıldı”</b> derken kastı, Ege’de, Antep’te, Urfa’da <b>“işgalci güçlerin”</b> geri püskürtülmesi.</p>
<p>İnce’nin Kürtlere önerisi, <b>“işgalcileri”</b> silahla püskürtmesi, ancak ondan sonra devlet kurması mı?</p>
<p>İnsan böyle alelusul, ezberlenmiş klişelerle konuşunca lafın nereye gideceğini de pek düşünemiyor anlaşılan.
                                    	<br/><br/>
<a class="lnk2" href="/web/20120414134654/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-leyla-zana-yi-dinleyin.htm), [web.archive.org (arşiv bağlantısı)](http://web.archive.org/web/20120414134654/http://www.taraf.com.tr:80/ahmet-altan/makale-leyla-zana-yi-dinleyin.htm)
