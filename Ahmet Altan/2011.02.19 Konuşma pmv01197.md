# Konuşma

*Ahmet Altan 19.02.2011*

<div class="yazi"><p>E bravo, ne diyeyim.</p>
<p>Seçimler yaklaşırken gittikçe daha çok gerginleşen, kafasındaki <b>“başkanlık”</b> hayaline takılıp yaptığı tuhaf açıklamalarla gerginlikler yaratan, Milli Güvenlik Kurulu ağzıyla konuşup Kürtleri, içki konuşmalarıyla baskı altında kalmadan yaşamak isteyenleri, Avrupa’ya sırtını dönerek gerçek bir demokrasi arzulayanları, gereksiz kavgalarıyla huzurlu bir ortam arayan Anadolu muhafazakârlarını kızdıran Başbakan Erdoğan’ı bir anda yeniden bir <b>“demokrasi kahramanına”</b> dönüştürebilmek az başarı değil.</p>
<p>Kılıçdaroğlu’nu bu büyük başarısından dolayı ne kadar kutlasak azdır.</p>
<p>Seçimdeki rakibine böylesine büyük bir imkân tanıyan siyasetçiye herhalde pek sık rastlanmaz.</p>
<p>Kalktı <b>“Nerede Ergenekon, gösterin ben de üye olacağım”</b> dedi.</p>
<p>Ergenekon’a üye olmak isteyen bir ana muhalefet partisi lideri.</p>
<p>Başbakan Erdoğan da ona dün unutulmaz bir cevap verdi.</p>
<p><b><br/>“‘Nerede, gösterin bana gideyim üye olayım’ diyor; git Danıştay’ın ikinci dairesine, orada gör. Yeri orada! Diyarbakır’ın karanlık sokaklarına git, bir gece vakti, ensesine kurşun sıkılanların izinde aradığını bulursun! Çorum’a git, Sivas’a git, Kahramanmaraş’a git, Gazi Mahallesi’ne git, kanlı 1 Mayıs’ın yaşandığı Taksim Meydanı’na git, oralarda, aradığının izlerini bulursun. Orada zaten onların üye kayıt büroları var. Hemen orada seni kaydederler. Ne diyeyim ben buna! Hiçbirini yapamıyorsan Dersim’e git!”</b></p>
<p>Var mı Erdoğan’ın bu sözlerine verecek bir cevabı olan?</p>
<p>Danıştay cinayetini sahiplenecek olan var mı?</p>
<p>Diyarbakır’da adamları öldürenleri savunacak biri var mı?</p>
<p>Çorum’da, Sivas’ta, Kahramanmaraş’ta, Gazi Mahallesi’nde yaşananların büyük kışkırtma operasyonları sonucu gerçekleşmediğini iddia edecek kimse var mı?</p>
<p>Kanlı 1 Mayıs’ta yaşananların bir <b>“çete”</b> işi olmadığını söyleyecek kimse var mı?</p>
<p>Bir Erdoğan’a bakın, bir Kılıçdaroğlu’na.
                                    	<br/><br/>
<a class="lnk2" href="/web/20130525043723/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-konusma.htm), [web.archive.org (arşiv bağlantısı)](http://web.archive.org/web/20130525043723/http://www.taraf.com.tr/ahmet-altan/makale-konusma.htm)
