# Atatürk ve Sünnilik...

*Ahmet Altan 11.07.2012*

<div class="yazi"><p>Çok inandığım bir ölçü vardır, bir iktidar partisi kendi yaptıklarına <strong>“Atatürk’ten destek”</strong> aramaya başladı mı ben onun <strong>“gidici”</strong> olduğunu anlarım.</p>
<p>Yetmiş küsur yıl önce hayattan ayrılmış birinin davranışlarından bugüne siyasi örnek çıkartmaya çalışmak çok ciddi bir çaresizlik ve tıkanmışlık işaretidir çünkü.</p>
<p>O siyasi partinin ileriye gidemediğini, yaratıcılığını kaybettiğini gösterir. Şimdi <strong>“sıraya” </strong>AKP giriyor. Başbakan Yardımcısı Bülent Arınç’ın açıklamalarına göre<strong> “Gazi Mustafa Kemal Atatürk’ün protokolde Diyanet İşleri Başkanı’na verdiği”</strong> yeri şimdi AKP verecekmiş.</p>
<p>Diyanet İşleri Başkanı’nı protokolde beşinci sıraya yerleştireceklermiş. <br/><br/>Geri geri gidişin tipik işaretleri vardır bizim siyasette; birincisi Atatürk ismine yaslanmaktır, ikincisi<strong> “sembolleri”</strong> somut olaylardan daha fazla önemsemek ve halkı bu <strong>“sembollerle”</strong> kandırmaya çalışmaktır.</p>
<p>Operaya mescit, Çamlıca’ya cami, Diyanet İşleri Başkanı’na protokolde ön sırada yer ayırmak, toplumun çözümünü beklediği sorunlarla da, toplumun gerçek talepleriyle de ilgisi olmayan<strong> “semboller”</strong>.</p>
<p>Sembollere sığınıyorlar çünkü Türkiye’nin sorunlarını çözebilmek için ellerinde temel bir yol haritası ve güvenilir ilkeler yok.</p>
<p>İktidara ilk geldiklerinde Avrupa Birliği’nin yol haritasını kullanarak hızla ilerliyorlardı,<strong> “bizim artık bu haritaya ihtiyacımız yok”</strong> dedikleri anda da yollarını kaybettiler.</p>
<p>Avrupa, Türkiye’yi kurtaracak bir ilkeyi benimsemişti:<strong> “Özgürlükleri herkes için eşit olarak genişletmek.”</strong></p>
<p>Yüzlerce yıldan beri özgürlüklerden yoksun olarak yaşamış bir toplumda oluşan yaraları sağaltacak ilaç buydu. <br/><br/>Bu yolda yürüdüğü sürece AKP içeriden de dışarıdan da alkış aldı.
                                    	<br/><br/>
<a class="lnk2" href="/web/20130525025359/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-ataturk-ve-sunnilik.htm), [web.archive.org (arşiv bağlantısı)](http://web.archive.org/web/20130525025359/http://www.taraf.com.tr/ahmet-altan/makale-ataturk-ve-sunnilik.htm)
