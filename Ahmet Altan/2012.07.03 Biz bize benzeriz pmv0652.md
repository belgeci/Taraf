# Biz bize benzeriz

*Ahmet Altan 03.07.2012*

<div class="yazi"><p>Mustafa Kemal, işin içinden çıkamayınca <strong>“Biz bize benzeriz”</strong> diyerek Türkiye’nin<strong> “hiçbir şeye benzemediğini”</strong> açıklamak zorunda kalmıştı.</p>
<p>Bu <strong>“hiçbir şeye benzememe”</strong> hâlimiz hâlâ devam ediyor.</p>
<p>Böyle giderse pek bir şeye de benzeyemeyeceğiz anladığım kadarıyla.</p>
<p>Fenerbahçe Başkanı Aziz Yıldırım biliyorsunuz bir yıldan beri tutukluydu.</p>
<p>Hakkında bir mahkûmiyet kararı yoktu ama hapisteydi.</p>
<p>Dün mahkûm oldu ve serbest bırakıldı.</p>
<p>Mahkûm olmadığı hâlde hapiste tutulan adam, mahkûm olunca hapisten çıktı.</p>
<p>Yeryüzünde böyle bir <strong>“hukuk sistemi”</strong> var mı doğrusu bilemiyorum.</p>
<p>Madem bu insan mahkûm olunca hapisten çıkacaktı, neden mahkûm olmadığı hâlde hapiste tutuldu?</p>
<p>Madem cezasını çekmesi için Yargıtay kararı beklenecekti, neden bir yıl hapis yattı?</p>
<p>Ya Yıldırım’ı hukuka aykırı olarak içeride tuttular ya da hukuka aykırı olarak bıraktılar.</p>
<p>Bir hukukçu, mahkûm olduğunda bırakılacak birinin, mahkûm olmadan neden bir yıl hapis yattığını açıklayabilir mi acaba?<br/><br/><strong>“Yattığı süre, aldığı ceza gereği yatacağı süreyi karşılıyor”</strong> da denilemez çünkü Yargıtay cezasını onaylarsa üç yıl daha yatacak.</p>
<p>Mahkûm olan Yıldırım’ı serbest bırakan hukuk, neden elli binden fazla tutukluyu hâlâ hapiste tutuyor?</p>
<p>Niye o insanları serbest bırakmıyor?</p>
<p>Mahkûm olanları serbest bırakan bir ülkede, mahkûmiyeti olmayan elli bin kişiyi hapiste tutmak adalete nasıl uygun olabiliyor?</p>
<p>Adalete göre mi, siyasete göre mi karar veriliyor?</p>
<p>Şikeden mahkûm olmuş birinin başkanlığını yaptığı futbol takımının durumuna hiç girmiyorum.</p>
<p>Çünkü orası tam anlamıyla bir muamma.</p>
<p>Altı ay arayla birbirinin zıddı iki yasa çıkaran bir iktidardan <strong>“net ve berrak”</strong> bir durum yaratması, hukuku güvenilir kılması pek kolay beklenemez.</p>
<p>Sanırım futbolda tam bir kaos yaşayacağız.
                                    	<br/><br/>
<a class="lnk2" href="/web/20130525022627/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-biz-bize-benzeriz.htm), [web.archive.org (arşiv bağlantısı)](http://web.archive.org/web/20130525022627/http://www.taraf.com.tr/ahmet-altan/makale-biz-bize-benzeriz.htm)
