# Devlet şiddeti

*Ahmet Altan 28.09.2011*

<div class="yazi"><p>Son PKK eylemleri şimdi başka bir tehlikeyi yaratmaya başlamış görünüyor.</p>
<p>Devletin şahinleşmesi.</p>
<p>Küçük küçük haberleri mozaik parçaları gibi yan yana koyup uzaktan baktığınızda ürkütücü bir tablo çıkıyor karşınıza.</p>
<p>Dersim dağlarına, Kato’ya, Cudi’ye, Gabar’a binlerce <b>“profesyonel”</b> asker indiriliyor, <b>“düz”</b> askerler geri çekiliyor.</p>
<p>Bu yeni birlikler savaşmayı bilen komandolardan oluşuyor.</p>
<p>Ağır ağır dağları sarıyor, çemberi daraltıyorlar.</p>
<p>Yakın zamana kadar Hakkâri ile Şırnak’ı PKK yönetimine bırakmış olan devlet aygıtı, şimdi bütün gücüyle Güneydoğu’ya ve PKK’ya yöneliyor.</p>
<p>Devlet bölgedeki gücünü arttırırken PKK eylemleri de ardı ardına fiyaskolara dönüşüyor, en zayıf halkalardan biri olduğu anlaşılan Siirt’teki karakol baskınında üç ölü bırakıp kaçmak zorunda kalıyorlar.</p>
<p>Siirt’te Emniyet’i basacağız diye gidip genç kızları tarıyorlar.</p>
<p>Batman’da eyleme giden PKK’lılar hamile bir kadınla çocuğunun öldürülmesine yol açan bir çatışmadan sonra öldürülüyorlar.</p>
<p>Daha önce karşılaşmadığı bir savaş ortamında sıkışmış ve beceriksizleşmiş bir PKK görüntüsü, devletin içindeki şahinlerin iştahını açıyor.</p>
<p>Şimdi PKK, son zamanlarda göründüğü kadar güçsüz ve beceriksiz olmadığını kanıtlamak için mutlaka çok büyük bir eylem yapacaktır ama o eylemin sonucu ne olursa olsun şahinlerin <b>“inancı”</b> değişmeyecektir.</p>
<p>Değişik kalemlerden çıkan yazıları okuyup, televizyonlardaki konuşmaları dinleyince, <b>“PKK’yla ne müzakeresi, bunlarla müzakere olmaz, yok edin PKK’yı”</b> anlayışının sahiplerinin epeyce kalabalık olduğu ve devlet içinde gittikçe daha fazla ağırlık kazandığı seziliyor.
                                    	<br/><br/>
<a class="lnk2" href="/web/20120102061112/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-devlet-siddeti.htm), [web.archive.org (arşiv bağlantısı)](http://web.archive.org/web/20120102061112/http://www.taraf.com.tr:80/ahmet-altan/makale-devlet-siddeti.htm)
