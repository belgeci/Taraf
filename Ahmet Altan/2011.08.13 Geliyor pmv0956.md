# Geliyor

*Ahmet Altan 13.08.2011*

<div class="yazi"><p>Devlet çarkının yalama olduğu, kuralların, kanunların rahatça çiğnendiği, hukukun devlet içinde geçerliliğinin bulunmadığı bir sistemde yaşadık biz.</p>
<p>Bu kuralsızlık, kontrolsüzlük, disiplinsizlik, hukuksuzluk normal bulunmaya başlandı.</p>
<p>Başka türlü bir yönetimin olabileceğinin hayali bile neredeyse bu toplumda kayboldu.</p>
<p>Bunun birinci dereceden müsebbibi, hak etmedikleri bir iktidarı ne pahasına olursa olsun ellerinde tutmak isteyen generallerdi.</p>
<p>Yapmadıkları kötülük kalmadı bu ülkeye.</p>
<p>Kendilerini iktidarın merkezine koyabilmek için bütün dişlileri dağıttılar, devletin çarkını bozdular, kırılan, çatlayan yerlerden devlete suçun envai çeşidi sızdı.</p>
<p>Bugün, geçmişle hesaplaşmaya, devletin dişlilerini, hukukun gücünü tamir etmeye çalışıyoruz.</p>
<p>Burada karşılaşacağımız en büyük ve en ciddi sorun, aynı <b>“kuralsızlığı”</b> generalleri kenara iterek devam ettirme eğilimidir.</p>
<p>Vatandaşına hizmet eden, vatandaşına hesap veren bir devlet kuracaksak, hiç kimsenin <b>“meşru”</b> çizgilerinin dışına çıkmasına izin vermeyen sistem oluşturmak zorundayız.</p>
<p>Devlette görev yapan herkesin <b>“yetkisinin”</b> ve sorumluluğunun keskin ve kalın çizgilerle belirlenmesi gerekir.</p>
<p>Eskiden yaşananların bugün tekrar edilmesini önlemek için, geçmiş alışkanlıklarımızın içimize yer eden gölgeleriyle <b>“zaten hep böyle yapılır”</b> rahatlığını bir kenara bırakmak hepimiz için bir zorunluluk bence.</p>
<p>Hükümet, <b>“her şeye karar veren”</b> değil, her şeyin <b>“ahenkle”</b> çalışmasını sağlayan bir yapıdır.
                                    	<br/><br/>
<a class="lnk2" href="/web/20111214093642/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-geliyor.htm), [web.archive.org (arşiv bağlantısı)](http://web.archive.org/web/20111214093642/http://www.taraf.com.tr:80/ahmet-altan/makale-geliyor.htm)
