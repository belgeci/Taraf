# CHP ve Ergenekon

*Ahmet Altan 16.02.2011*

<div class="yazi"><p>Acaba Kılıçdaroğlu, Başbakan Erdoğan’la gizli bir anlaşma mı yaptı diye düşünüyorum bazen; acaba gidip ona, <b>“sen ne istersen yap, ne istersen söyle, hiç canını sıkma, ben sana tarihî bir zafer kazandıracağım, büyük bir oy patlaması yaşatacağım”</b> mı dedi?</p>
<p>Kılıçdaroğlu’nun söylediklerinin, <b>“gizli bir AKP destekçiliğinin”</b> dışında bir manası yok çünkü...<br/><br/><b>“Getirin Ergenekon belgesini, ben de imzalayıp, üye olacağım”</b> lafının başka ne anlamı var?</p>
<p>Bakın, eğer <b>“Ergenekon yandaşlığı”</b> oy getiren bir şey olsaydı Ergenekon’a gerek kalmazdı; öyle darbe hazırlıkları, suikastlar, cinayetler yapılmazdı, her yere silahlar gömülmezdi, gidip halka <b>“Ergenekon”</b> düşüncesi anlatılır ve oyları alınırdı.</p>
<p>Ergenekon’a halk destek vermediği için Ergenekon kuruluyor, onca plan yapılıyor, onca cephane toprağa gömülüyor.</p>
<p>Halk, askerî vesayete karşı olduğu için kaos yaratılıp darbe hazırlanarak, halk sindirilmek isteniyor.</p>
<p>Bu mantığı anlamak gerçekten bu kadar zor mu?</p>
<p>Bunu anlayamayan bir siyasi partinin herhangi bir seçimi kazanması mümkün mü?</p>
<p>Ergenekon’un destekçisi olan bir kitle var elbette.</p>
<p>Ama o kitle küçük bir azınlık.</p>
<p>Tarihimizde, Ergenekon tarzı bir yapıyı, ordunun siyasete müdahalesini, darbeciliği destekleyerek seçim kazanmış bir tek parti var mı?</p>
<p>Halk bir tek kez bile böyle bir partiye oy vermiş mi?</p>
<p>27 Nisan muhtırasını destekleyen CHP’nin 22 temmuzda aldığı oyla, o muhtıraya karşı direnen AKP’nin aldığı oyları kıyaslamak bir siyasetçiye gerçeği göstermez mi?</p>
<p>27 Nisan muhtırasının ertesinde yaşanan seçimin sonuçlarından hiçbir ders çıkarmıyor mu Kılıçdaroğlu?</p>
<p>Doğrusu ya Kılıçdaroğlu’nun, 27 Nisan muhtırasına tepki gösteren herkesin <b>“şeriatçı”</b>, o muhtırayı destekleyen herkesin de demokrat ve laik olduğuna inanacak kadar <b>“saf”</b> olduğunu hiç zannetmiyorum.
                                    	<br/><br/>
<a class="lnk2" href="/web/20130525042914/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-chp-ve-ergenekon.htm), [web.archive.org (arşiv bağlantısı)](http://web.archive.org/web/20130525042914/http://www.taraf.com.tr/ahmet-altan/makale-chp-ve-ergenekon.htm)
