# Müslümanların isyanı

*Ahmet Altan 27.05.2012*

<div class="yazi"><p>On yıldır başbakan Recep Tayyip Erdoğan.</p>
<p>Zaman zaman insanları kızdıracak sözler söyleyip, şaşırtıcı işler de yapsa Türkiye’nin değişiminde çok önemli bir rol oynamış, cesur, kararlı, vicdan sahibi, barışı getirebilmek için <b>“İmralı’yla da görüşülür”</b> diyen ve görüşmeleri açan, Kürt açılımını başlatan, <b>“analar ağlamasın”</b> diyen, askerî vesayeti gerileten bir adam.</p>
<p>Bu Erdoğan’ın son zamanlarda yaptıklarını kavramak ise çok zor.</p>
<p>Dünkü konuşmasına bir kulak verin.</p>
<p>Bir insanın <b>“kürtaj” </b>ve <b>“Uludere”</b> sözcüklerini birarada kullanabilmesi için sadece vicdanından vazgeçmesi yetmez, akılla da bağını koparmış olması gerekir.</p>
<p>Ne demek <b>“her kürtaj bir Uludere’dir”</b>?</p>
<p>Devletin yaptığı bir katliamla kürtaj nasıl benzeşir, hangi akıl böyle bir benzetme yapabilir?</p>
<p>Aynı konuşmada söylediği bir başka cümle daha var ki onu anlamak hiç mümkün değil; <b>“Ben sezaryenle doğuma karşı olan bir başbakanım, bunların planlı yapıldığını biliyorum ve bunun bu ülke nüfusunun artmaması için atılan adımlar olduğunu biliyorum,”</b> diyor.</p>
<p>Ne planı, kimin planı?<br/><br/><b>“Sezaryen”</b> yaptıran anneler, sezaryen yapan doktorlar <b>“ajan”</b> mı, <b>“düşman bir güç”</b> hamile kadınlarla doktorları ele mi geçirdi?</p>
<p>Nasıl bir paranoyayla karşı karşıyayız?</p>
<p>Herkesi, her şeyi <b>“düşman”</b> gören, her şeyi <b>“planlarla”</b> açıklayan bir <b>“akıl”</b> nereye doğru gidiyor?</p>
<p>Ben, bu sözlerin sağlıklı bir aklın eseri olduğuna inanmakta zorluk çekiyorum.</p>
<p>Başbakan’ın vicdanı ve aklı zorlayan açıklamalarını, <b>“tazminatsa tazminat”</b> insafsızlığını savunmak için bin bir perende atan, isimlerini lekeleyen <b>“muhafazakâr”</b> yazarlarla, AKP’nin Erdoğan tarafından sık sık aşağılanan yöneticileri belki fark etmiyor ama <b>“dürüst”</b> Müslümanlar Uludere faciasından sonra yaşananlardan ciddi biçimde rahatsızlar.
                                    	<br/><br/>
<a class="lnk2" href="/web/20130525035012/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-muslumanlarin-isyani.htm), [web.archive.org (arşiv bağlantısı)](http://web.archive.org/web/20130525035012/http://www.taraf.com.tr/ahmet-altan/makale-muslumanlarin-isyani.htm)
