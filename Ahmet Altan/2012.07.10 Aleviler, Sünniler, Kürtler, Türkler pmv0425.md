# Aleviler, Sünniler, Kürtler, Türkler

*Ahmet Altan 10.07.2012*

<div class="yazi"><p>Başbakan Erdoğan, bütün dünyanın kendisini hayranlıkla izleyip alkışladığı <strong>“demokrat”</strong> günlerinde, <strong>“biz inkâr politkalarını terk ettik”</strong> diyordu.</p>
<p>Bu, gerçekten anlamlı bir sözdü.</p>
<p>Çünkü Türkiye Cumhuriyeti, <strong>“vatandaşlarının”</strong> büyük bir kısmının varlığını inkâr etmişti.</p>
<p>Yok farz edilen iki büyük kesim vardı, Kürtlerle Aleviler.<br/><br/><strong>“Din”</strong>i kendi denetimine almak isteyen Kemalist Cumhuriyet, nedense herkesin Sünni olmasına karar vermiş ve Diyanet Başkanlığı’nı<strong> “Sünnilik”</strong> üzerine inşa etmişti.</p>
<p>Herkes Türk ve Sünni olacaktı.</p>
<p>Türk olmak isteyenlerin önünde bir sınır yoktu, olabildikleri kadar Türk olabilirlerdi, <strong>“bir Türk’ün cihana bedel olduğuna”</strong> inanmakta,<strong> “ne mutlu Türk’üm diyene”</strong> lafında derin bir mana bulmakta serbesttiler.</p>
<p>İttihatçıların izinden giden Mustafa Kemal, Türk’ü bir çizgi roman karakterine dönüştürmüştü, Türk korkmuyordu, Türk dünyada herkesi yeniyordu, Türk herkesten daha zekiydi, Türk bir süpermendi.</p>
<p>Bu palavralarla büyüyüp de gerçeklerle yüzleşen bütün Türkler hayatlarını bu yüzden psikolojik travmalarla geçirip sonunda <strong>“Türk’ün Türk’ten başka dostu olmadığına” </strong>inandılar.</p>
<p>Çünkü Kemalist Cumhuriyet’in<strong> “Türk süpermenine”</strong> inanan Türklerden başka kimse yoktu.</p>
<p>Kemalist Cumhuriyet’in<strong> “varlığını kabul ettiği”</strong> Sünnilik ise Türklük kadar sınırsız değildi.</p>
<p>Sünni olacaktın ama Cumhuriyet’in sana izin verdiği kadar Sünni olabilecektin.</p>
<p>Ramazanda oruç tutmak, Ramazan Bayramı’na Şeker Bayramı diyerek bayramı kutlamak, Kurban bayramlarında kurban kesmek <strong>“olabilecek”</strong> işlerdendi.</p>
<p>Cuma’ya gitmek ise pek hoş karşılanmıyordu.</p>
<p>Giderdin gitmesine ama Cuma’ya gidene devlet kademelerinde pek yer verilmezdi.<br/><br/><strong>“Başörtüsü”</strong> tuhaf biçimde yasaktı.</p>
<p>Devlet dairesinde<strong> “hademe”</strong> olacaklara <strong>“başını örtmek” </strong>serbestti ama ondan bir adım öteye gidemezdin, memur olamazdın, milletvekili<strong> “hiç” </strong>olamazdın.
                                    	<br/><br/>
<a class="lnk2" href="/web/20130525025712/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-aleviler-sunniler-kurtler-turkler.htm), [web.archive.org (arşiv bağlantısı)](http://web.archive.org/web/20130525025712/http://www.taraf.com.tr/ahmet-altan/makale-aleviler-sunniler-kurtler-turkler.htm)
