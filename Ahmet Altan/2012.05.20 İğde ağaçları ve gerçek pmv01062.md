# İğde ağaçları ve gerçek

*Ahmet Altan 20.05.2012*

<div class="yazi"><p>Muhteşem bir tekdüzeliği var tabiatın.</p>
<p>Hiçbir sanatçının sahip olmadığı bir özgürlük ve güvenle kendini tekrarlayıp duruyor.</p>
<p>Herşeyin bir vakti var ve vakti geldiğinde iğdeler çiçek açıyor.</p>
<p>Geçen yıl iğdeler çiçeklerini açtığında yayılan uçuk yeşil, baygın kokulara nasıl hayran kalıp şaşırdıysam, bu yıl da aynı şekilde hayran kalıp şaşırıyorum.</p>
<p>Sadık bir hayranıyım tabiatın.</p>
<p>Benim hayranlığıma hiç aldırmayan kibri ya da tevazuuyla, bana hep şunu söylüyor, <b>“ben böyleyim, yüz yıl önce de böyleydim, yüz yıl sonra da böyle olacağım”</b>.</p>
<p>Ben yüz yıl önce böyle değildim ve yüz yıl sonra da böyle olmayacağım.</p>
<p>Tabiatın güvenli durağanlığı, benim telaşlı geçiciliğimi hep yüzüme vuruyor.</p>
<p>Garip bir çelişkisi var bu sonsuz döngünün, bana sürekli gösterdiği hayatın güzellikleri, içinde hep benim varlığımın anlamsızlığını yüzüme çarpan bir gerçek taşıyor.<br/><br/><b>“Sen geçicisin.”</b></p>
<p>Hıristiyanlar, Adem’den tevarüs ettikleri <b>“ilk günahı”</b> hep taşıdıklarına inanırlar.</p>
<p>Bu <b>“ilk günah”</b> belirler her şeyi.</p>
<p>Bense bu <b>“ilk gerçek”</b>e inanıyorum.</p>
<p>Bu <b>“ilk gerçek”</b>teki umursamaz küçümseme, sanırım insanoğlunun gerçekle hiç bitmeyen bir sorun yaşamasının başlangıcı.</p>
<p>İnsanlar, gerçekten korkuyorlar.</p>
<p>Gördükleri bu <b>“ilk gerçek”</b>, bütün ruhlarını sarsıyor.</p>
<p>Bu sarsıntıdan kurtulacağımız bir sığınak aramakla geçiyor ömrümüz.</p>
<p>Dindarlarımız, bu <b>“geçiciliğin”</b> bir sonsuzluğun parçası olduğuna inanarak, tabiatın ve <b>“yaratıcısının”</b> kucağına sığınarak <b>“ilk gerçek”</b>le barışıyorlar, <b>“geçici değiliz”</b> diyorlar, <b>“gidiyoruz ama geleceğiz”</b>.</p>
<p>Buna yürekten inananlar, sanırım huzurlu ve dürüst bir hayat sürüyorlar.</p>
<p>Ve, sanırım buna yürekten inanan çok az insan bulunuyor.
                                    	<br/><br/>
<a class="lnk2" href="/web/20130525033339/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-igde-agaclari-ve-gercek.htm), [web.archive.org (arşiv bağlantısı)](http://web.archive.org/web/20130525033339/http://www.taraf.com.tr/ahmet-altan/makale-igde-agaclari-ve-gercek.htm)
