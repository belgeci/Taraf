# O günler

*Ahmet Altan 02.03.2012*

<div class="yazi"><p>Gerçeği bilmekle, gerçeği görmek arasında ciddi farklar var. </p>
<p>28 Şubat, <b>“medyanın rolünün”</b> en fazla olduğu askerî darbeydi, hatta <b>“generaller mi medyayı kullandı, medya mı generalleri kullandı”</b> sorusunun kesin bir cevabının verilemeyeceği kadar iç içe geçmiş bir durum yaşanmıştı o dönemde.</p>
<p>Generallerle medyadaki bazı isimlerin el ele verdiklerini biliyorduk ama Can Ataklı önceki akşam çok <b>“somut”</b> bir olayı anlatıp da gerçeği gözümüzün içine sokunca irkildik.</p>
<p>Ataklı’nın anlattığı olay dehşet verici.</p>
<p>O günlerde <i>Sabah</i>’ın yöneticisi olan Zafer Mutlu, dönemin Turizm Bakanı Bahattin Yücel ve Can Ataklı çok eski arkadaşlar.</p>
<p>Bir gün Mutlu, Ataklı’ya diyor ki, <b>“Git Bahattin’e söyle, <i>Hürriyet</i>’te onunla ilgili dosyalar var ve <i>Hürriyet</i>’çiler onun istifasını istiyorlar”</b>.</p>
<p>Ataklı, Yücel’i bulup bu mesajı iletiyor.</p>
<p>Ataklı’nın anlatımına göre, Yücel bunun üzerine eşiyle çocuklarını çağırıyor ve Ataklı’nın yanında, <b>“Benim bir kusurum yok ama size bırakacağım isim kirlenmesin diye çekileceğim”</b> diyor.</p>
<p>Hikâye korkunç.</p>
<p>Bir gazete, 28 Şubatçı generallerin istediğini gerçekleştirip hükümeti çökertmek için bir bakana şantaj yapıyor.</p>
<p>Ataklı, bunu anlatınca Aydın Doğan programa bağlanıp, <b>“Ertuğrul Özkök böyle bir şey yaptıysa şerefsizdir, onu asarım”</b> diyor.</p>
<p>Özkök, hemen Doğan’a cevaben bir yazı yazarak, <b>“Böyle bir şey yapmadım, yaptığım kanıtlanırsa hem gazeteden istifa ederim, hem de gazeteciliği bırakırım”</b> diyor.</p>
<p>Zafer Mutlu da programa bağlanıp, <b>“Can olayları karıştırıyor”</b> mealinde bir açıklama yapıyor.
                                    	<br/><br/>
<a class="lnk2" href="/web/20130525044648/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-o-gunler.htm), [web.archive.org (arşiv bağlantısı)](http://web.archive.org/web/20130525044648/http://www.taraf.com.tr/ahmet-altan/makale-o-gunler.htm)
