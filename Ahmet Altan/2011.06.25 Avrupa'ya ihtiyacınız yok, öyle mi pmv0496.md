# Avrupa’ya ihtiyacınız yok, öyle mi

*Ahmet Altan 25.06.2011*

<div class="yazi"><p>Palavraya bayılıyoruz.</p>
<p>Son zamanların en gözde palavrası da <b>“Bizim Avrupa Birliği’ne ihtiyacımız yok”</b> üfürmesi.</p>
<p>Her konuda kavga edenler bu konuda omuz omuza, AKP, CHP, MHP, BDP, ulusalcılar, muhafazakârlar, say sayabildiğin kadar.</p>
<p>Hiçbiri Avrupa Birliği’ni istemiyor.</p>
<p>Avrupa’da da Türkiye’yi istemeyen şovenler var.</p>
<p>Avrupalı şovenlerle bizimkilerin tavrı birbirine cuk oturuyor.</p>
<p>Öylesine cuk oturuyor ki Türkiye, <b>“devlet ödemelerine”</b> Avrupa’yı karıştırmamak için <b>“rekabet faslının”</b> açılmasında ayak sürürken, birlikte AB üyeliğine aday olduğumuz Hırvatistan’ın iki yıl içinde üye olacağı açıklandı.</p>
<p>Birlikte başlamışız, biz hâlâ sürünürken Hırvatistan gerekli fasılları halledip Avrupa’nın eşiğine ayağını koymuş.</p>
<p>İki sene sonra içeri girecek.</p>
<p>Biz kapıda bekleyip, Avrupalılardan yakınıp, <b>“Kimseye ihtiyacımız yok”</b> diye babalanacağız.</p>
<p>İhtiyacımız yok mu gerçekten?</p>
<p>Şu son Hatip Dicle olayına bakalım, ondan sonra karar verelim ihtiyacımız var mı, yok mu.</p>
<p>Türkiye, AB üyesi olsaydı zaten Kürt sorunu olmazdı, Kürt-Türk eşitsizliği ortadan kaldırılırdı, otuz yıl boyunca yaşadığımız acıları yaşamazdık.</p>
<p>Hadi onu biryana bırakalım ve Dicle olayını tek başına inceleyelim.</p>
<p>İncelerken iktidardaki AKP de, Avrupa’ya karşı buz gibi soğuk duran BDP de kafalarını çevirip konuya bir baksınlar.</p>
<p>Dicle niye mahkûm oldu?</p>
<p>Devletle PKK lideri Öcalan arasında resmî müzakerelerin sürdüğü bir zamanda <i>ANKA Ajansı</i>’na verdiği demeçte söylediği bir cümle yüzünden.
                                    	<br/><br/>
<a class="lnk2" href="/web/20111214093627/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-avrupa-ya-ihtiyaciniz-yok-oyle-mi.htm), [web.archive.org (arşiv bağlantısı)](http://web.archive.org/web/20111214093627/http://www.taraf.com.tr:80/ahmet-altan/makale-avrupa-ya-ihtiyaciniz-yok-oyle-mi.htm)
