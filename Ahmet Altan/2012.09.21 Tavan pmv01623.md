# Tavan

*Ahmet Altan 21.09.2012*

<div class="yazi">Pardayanlar romanında bir sahne vardı, Şövalye Pardayan’ı bir hücreye atıyorlar, hücrenin zemini bir huni gibi ortasından aşağıya doğru eğimli yapılmış, şövalye bu hücre niye böyle tuhaf diye düşünüyor.<br/><br/>Sonra bir gıcırtı duyuluyor.<br/><br/>Ve hücrenin tavanı yavaş yavaş inmeye başlıyor.<br/><br/>O zaman anlıyor Pardayan.<br/><br/>Tavan onu ezerek inecek, parçalanan vücudunun kanı da o huni gibi delikten akıp gidecek.<br/><br/>Son zamanlarda bende hep birlikte öyle bir hücreye konmuşuz gibi bir duygu var.<br/><br/>Tavanın yavaş yavaş alçaldığını görüyoruz.<br/><br/>Bir çaremiz de yokmuş gibi gözüküyor.<br/><br/>Bizi buraya hapsetmişler.<br/><br/>Alçalan tavanın altında alabildiğine bir iktidar kavgası yapılıyor.<br/><br/>Bu kavganın neden yapıldığını tam kavrayamıyorum.<br/><br/>Tavan alçalıyor.<br/><br/>Bu gidişat hiç kimseye yaramayacak.<br/><br/>Bunu durdurmak gerekmiyor mu?<br/><br/>Bunun nasıl durdurulacağını tartışmak gerekmiyor mu?<br/><br/><strong>“Bu kanlı sarmalın içine nasıl düştük”</strong> diye sorup bir cevap aramak gerekmiyor mu?<br/><br/>Ben abartıyor muyum?<br/><br/>Bu yaşananlardan memnun olan, gelecekten ümitli bulunan kimse var mı?<br/><br/>Bir çıkmazda olduğumuz hissi bütün topluma yayılmıyor mu?<br/><br/>Her gün insanlar ölmüyor mu?<br/><br/><strong>“Hiçbir çare kalmadı”</strong> duygusu yayılmıyor mu?<br/><br/><strong>“Birileri bizi dehşet verici bir hücrenin içine kilitledi, buradan çıkamayacağız”</strong> inancı toplumun derinine işlemiyor mu?<br/><br/>Ağır gıcırtılarla üstümüze doğru inen bir tavanın altında her gün biraz daha iki büklüm olmuyor muyuz?<br/><br/>Peki, buradan nasıl kurtulacağız?<br/><br/>Bunu düşünmenin zamanı gelmedi mi?<br/><br/>Bir çare öneren kimse yok.
                                    	<br/><br/>
<a class="lnk2" href="/web/20130525041420/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-tavan.htm), [web.archive.org (arşiv bağlantısı)](http://web.archive.org/web/20130525041420/http://www.taraf.com.tr/ahmet-altan/makale-tavan.htm)
