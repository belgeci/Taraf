# Şike

*Ahmet Altan 10.07.2011*

<div class="yazi"><p>Futbolla ilgilenen herkes bugün Fenerbahçe taraftarının çektiği acıyı anlar.</p>
<p>Ben bunu sadece anlamakla kalmıyorum, çok yakınım olan ve Fenerbahçe için gözyaşı döken insanları görerek bizzat yaşıyorum da.</p>
<p>Eğer sorun sadece <b>“futbol”</b> olsaydı, geçen yıl Türkiye’nin en iyi takımını kuran ve en iyi futbolunu oynayan Fenerbahçe’nin <b>“şike”</b> yapmış olmasını <b>“saçma”</b> bir iddia olarak görürdüm.</p>
<p>Ama mesele sadece <b>“futbol”</b> değil.</p>
<p>Mesele, sadece Fenerbahçe de değil.</p>
<p>Mesele, bu ülkede futbolun bütün Türkiye’yi etkileyecek biçimde kirlenmiş olması.</p>
<p>Mafyanın ve Ergenekon’un kendine son sığınak olarak futbolu seçmesi, buradan büyük gelirler elde etmesi.</p>
<p>Yıllar önce Lucescu, <b>“Türkiye’de futbol Çavuşesku dönemindeki Romanya’ya benziyor”</b> demişti de adama neler söylenmiş, ne hakaretler edilmişti.</p>
<p>Haksız mıydı?</p>
<p>O zaman tedbir alınmalıydı ama alınmadı.</p>
<p>Kirlilik, yağ lekesi gibi yayıldı futbolun içine.</p>
<p>Dün Fenerbahçe Yönetim Kurulu’nun bütün üyeleriyle toplanıp yaptığı açıklamayı izledim, <b>“25 milyon Fenerbahçe taraftarı”</b> sözüne vurgu yaparak, tehditkâr bir üslupla konuşuyorlardı.</p>
<p>Böyle aceleci ve <b>“aba altından sopa gösteren”</b> açılamalar bana çok doğru gelmiyor.</p>
<p>Herkes şunu anlamalı; Türkiye temizlenecek, her alanda bir temizlik yaşanacak, bu kaçınılmaz, ilerleyebilmek, gelişebilmek için buna muhtacız.
                                    	<br/><br/>
<a class="lnk2" href="/web/20111214093316/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-sike.htm), [web.archive.org (arşiv bağlantısı)](http://web.archive.org/web/20111214093316/http://www.taraf.com.tr:80/ahmet-altan/makale-sike.htm)
