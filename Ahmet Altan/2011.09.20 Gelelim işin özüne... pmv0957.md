# Gelelim işin özüne...

*Ahmet Altan 20.09.2011*

<div class="yazi"><p>Okula giden çocuklara rastladım dün yollarda.</p>
<p>Onlar için çok üzüldüm.</p>
<p>Zavallı <b>“eğitim mahkûmları”</b>, hayatlarının en güzel, en eğlenceli olması gereken yıllarını, daha sonra unutacakları bir sürü saçmalığı öğrenmek, ciddi bir <b>“beyin yıkamasından”</b> geçmek, kişiliklerini, tek tip adam yetiştiren <b>“tornaya”</b> teslim etmek için harcayacaklar.</p>
<p>Gidecekleri okulların birinci amacı, onlara <b>“ulu önder”</b> Atatürk’ün müthiş bir adam olduğunu, hiç hata yapmadığını ve Türkiye’yi sadece Atatürk’ün yaptıklarını tekrar etmenin kurtaracağını ezberletmek, zihinlerine bu yalanı kazımak olacak.</p>
<p>Cumhuriyet tarihi boyunca okullar bunu yaptılar.</p>
<p>Dün yazıişleri toplantısında Tuğba, çocukluğunda en büyük korkusunun <b>“Allah mı daha büyük, Atatürk mü daha büyük”</b> sorusuyla karşılaşmak olduğunu, çocukken hangisinin daha büyük olduğuna bir türlü karar veremediğini anlatıyordu.</p>
<p>Çocukları bu tür korkulara iten bir eğitimden geçti insanlar bu ülkede, hâlâ da geçiyorlar.</p>
<p>Yeni Milli Eğitim Bakanı bazı değişiklikler yapmaya çalışıyor ama dün Kürşat Bumin’in yazısında yer verdiği YÖK Kanunu’nun girişi <b>“yükseköğrenim”</b>in amacını anlatmaya şu maddeyle başlıyor:<br/><br/><b>“1- Atatürk ilke ve inkılâpları doğrultusunda Atatürk milliyetçiliğine bağlı...”</b></p>
<p>Gerisini yazmaya bile gerek yok, birinci amacı bu olan bir üniversiteden çıkacak insanların <b>“özgür düşünceli”</b> bireyler olması mümkün mü sizce? </p>
<p>Zaten bizdeki eğitimin amacı, <b>“özgür düşünceli birey”</b> değil, itaatkâr bir sürüye, öğrendiği ezberleri tekrar eden koyunlar yetiştirmektir.</p>
<p>Cumhuriyet’in eğitim anlayışı ve amacı da budur.</p>
<p>Daha sakatlık adından başlıyor, ne demek <b>“milli”</b> eğitim?</p>
<p>Fiziğin, coğrafyanın, biyolojinin, kimyanın <b>“millisi”</b> nasıl oluyor?</p>
<p>Olmuyor tabii ki ama dert çocuklara <b>“fizik”</b> öğretmek değil, dert, Atatürk’ün bir <b>“diktatör”</b> olduğunu saklamak ve bir diktatörlüğü <b>“yeryüzünün tek kutsal ve doğru”</b> yönetimi olarak çocuklara ezberletmek.
                                    	<br/><br/>
<a class="lnk2" href="/web/20120102055946/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-gelelim-isin-ozune.htm), [web.archive.org (arşiv bağlantısı)](http://web.archive.org/web/20120102055946/http://www.taraf.com.tr:80/ahmet-altan/makale-gelelim-isin-ozune.htm)
