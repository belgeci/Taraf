# Demokrasi ve boks

*Ahmet Altan 29.09.2012*

<div class="yazi">Bana sık sık, <strong>“askerî vesayetle dövüşürken biz size bu Erdoğan’ın çok tehlikeli olduğunu söylediğimizde, siz bize ‘sivillerden korkmayın’ diyordunuz, ne oldu, işte o da tek adamlığa oynuyor”</strong> diyen dostlarım için bir <strong>“kıssa”</strong> anlatacağım izninizle.<br/><br/>On yıl kadar oluyor, çok ünlü bir İngiliz ağırsıklet şampiyonu vardı, Lennox Lewis, sert yumruklu, sağlam bir dövüşçüydü.<br/><br/>Bir gün adı sanı pek de duyulmamış Amerikalı bir boksörle unvan maçına çıktı.<br/><br/>Ters bir yumruk alıp yenildi, kemerini de kaptırdı.<br/><br/>Ondan sonra neredeyse her gün Amerikalı boksör spor kanallarında, <strong>“ben en iyiyim, ben tekim, ben Lewis’i her zaman döverim, benden iyisi yok</strong>” türünden demeçlerle boy göstermeye başladı.<br/><br/>Yaklaşık altı ay bu <strong>“zafer çılgınlığıyla”</strong> geçti.<br/><br/>İkinci maça çıktılar.<br/><br/>Lewis bir çaktı, Amerikalı boksör kütük gibi devrildi.<br/><br/>Yüzüne su serptiler falan ayılttılar.<br/><br/>Mikrofonu uzattılar.<br/><br/>İlk lafı, <strong>“Lewis büyük boksör”</strong> oldu.<br/><br/>O zaman, büyük bir <strong>“anatomi dersi”</strong> almış oldum, zafer sarhoşluğuyla bazı adamların aklı başından gidiyordu, o aklın yeniden <strong>“başına toplanması”</strong> için kıçını hızla yere vurması gerekiyordu.<br/><br/>Siyasette de böyledir.<br/><br/>Büyük zaferler insanları sarhoş edebilir.<br/><br/><strong>“Ben tekim, ben en büyüğüm, ben ne istersem onu yaparım”</strong> inancı dallanıp budaklanır içinde.<br/><br/>Ama halkın ilk tokadıyla, o kaçan akıl başa toplanır.<br/><br/>Demokrasinin ve sivil siyasetin güvenilir, güzel yanı da budur.<br/><br/>Bu ülkede <strong>“halkın ahmak olduğu”</strong> gibi bir inanış yaygın olduğundan, çizgiden çıkan iktidara o tokadın asla vurulmayacağı sanılır.<br/><br/>AKP için de öyle sanılıyordu.<br/><br/>Elbette AKP seçmeninin sadece varoşların lümpen çocuklarıyla, <strong>“dans eden kadının kocası deyyustur”</strong> diyen müftülerden oluştuğunu zannederseniz, onların her milliyetçi gerginliği, her faşist baskıyı alkışlayacaklarına yemin billah edersiniz.
                                    	<br/><br/>
<a class="lnk2" href="/web/20130525043745/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-demokrasi-ve-boks.htm), [web.archive.org (arşiv bağlantısı)](http://web.archive.org/web/20130525043745/http://www.taraf.com.tr/ahmet-altan/makale-demokrasi-ve-boks.htm)
