# Çıkmaz

*Ahmet Altan 14.02.2012*

<div class="yazi"><p>Bugün Meclis’e bir yasa tasarısı geliyor.</p>
<p>Bu yasaya göre, başbakanın emriyle suç işleyen MİT görevlisini yargılayabilmek için başbakandan izin almanız gerekiyor.</p>
<p>Suçla yargının arasına başbakan giriyor ve kuvvetler ayrılığı ilkesi kökünden kırılıyor.</p>
<p>Niye böyle anormal bir yasa çıkıyor?</p>
<p>Başka bir anormalliği önlemek için.</p>
<p>Başbakan, MİT’e PKK ile görüşüp bir barış zemini yaratılması için emir vermiş, savcı bunu <b>“suç”</b> olarak değerlendiriyor ve bu görüşmeyi yapan MİT görevlilerini sorguya çağırıyor, belki de sorgudan sonra tutuklanmalarını isteyecek.</p>
<p>Seçilmiş hükümetin, çok önemli ve cesur bir siyasi tercihi yargı tarafından engellenmiş oluyor.</p>
<p>Yasama, yürütmeyi kendi denetimine almak istiyor, burada da kuvvetler ayrılığı ilkesi kökünden kırılıyor.</p>
<p>Tam Türkiye’ye uygun bir durum.</p>
<p>Bir saçmalığı, başka bir saçmalıkla düzeltmeye çalışıyoruz.</p>
<p>Yargı yürütmenin üstüne çıkmaya çalışıyor, yürütme buna karşılık yargıyı tümden devreden çıkartacak bir yasa hazırlıyor, yasama yargının denetim alanını kısıtlayacak bir iş yapmaya sıvanıyor.</p>
<p>Üç <b>“erk”</b>in üçü de <b>“normalin”</b> dışına çıkıyor.</p>
<p>Bu üç erkin her birinin garipliğini bir başka gariplikle düzeltme imkânı yoktur, eğer böyle yaparsanız her <b>“düzeltme”</b>de daha fazla gariplik yaratırsınız.</p>
<p>Devlet sisteminin her parçası ayrı ayrı manasızlıklara imza atıyorsa, normal bir insan zekâsı o <b>“devlet sisteminin”</b> bütününde bir saçmalık olduğunu düşünür.</p>
<p>Ve, o sistemin parçalarını tek tek, yeni saçmalıklarla düzeltmeye kalkmak yerine hepsini toptan yenileyecek bir iş yapar.
                                    	<br/><br/>
<a class="lnk2" href="/web/20130525044257/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-cikmaz.htm), [web.archive.org (arşiv bağlantısı)](http://web.archive.org/web/20130525044257/http://www.taraf.com.tr/ahmet-altan/makale-cikmaz.htm)
