# İki çocuk

*Ahmet Altan 19.04.2011*

<div class="yazi"><p>Bizim manşette iki çocuğun hikâyesi var.</p>
<p>Ortadoğu’dan yükselen <b>“özgürlük”</b> taleplerinden etkilenen ve başlarındaki diktatörü göndermek için hareketlenen Azerilerin gösterileri sırasında <b>“azadlık”</b> diye bağıran gruptaki bir kadınla birlikte beş yaşındaki kızı da gözaltına alınmış.</p>
<p>Beş yaşındaki kızcağızın dehşet dolu yüzü dünyanın bütün ajanslarında ve televizyonlarında yer aldı.</p>
<p>Anneleriyle birlikte <b>“hürriyet”</b> diye bağıran minicik kızları hırpalatarak gözaltına aldırmak Azeri diktatör Aliyev’i kurtarır mı?</p>
<p>Kurtarmaz.</p>
<p>Yakında <b>“dost ve kardeş”</b> Azerbaycan’ın diktatörü de ülkesinden kaçacak.</p>
<p>Diktatörlük çağı bitiyor çünkü.</p>
<p>Ama bir <b>“çağın”</b> bittiğini bazen en son yöneticiler anlıyor.</p>
<p>Bu <b>“geç”</b> kavrayışı bir kısmı da pahalıya ödüyor.</p>
<p>İkinci resim ise dün de manşetten verdiğimiz 20 aylık Elif’in resmi.</p>
<p>Annesiyle <b>“düğüne giden”</b> Elif, polisin attığı gaz bombalarından biri kafasına isabet edince komaya girdi.</p>
<p>Hâlâ hayati tehlikeyi atlatmış değil.</p>
<p>Kafatasında kırık var.</p>
<p>Düğün yapılan alanın çevresinden geçen polis aracına taş atılınca polisler de buna gaz bombasıyla cevap vermişler.</p>
<p>Polisler, korunaklı bir aracın içinde, atılan taşın onlara bir zararı yok.</p>
<p>Ama çoluk çocuk düğün alayı açıkta, bombaların hedefi durumunda.</p>
<p>Küçük Elif başından vuruldu, başkaları da vurulabilirdi.</p>
<p>İçişleri Bakanlığı olayı soruşturmak için iki müfettiş göndermiş.</p>
<p>Elif’in kafatasını parçalayan bombayı atan polisleri bulmak önemli ama daha önemlisi, polislerin kendilerine taş atan çocuklara bombayla cevap verebileceklerini düşünmelerine yol açan siyasi iklimi yaratan zihniyeti ortadan kaldırmak.
                                    	<br/><br/>
<a class="lnk2" href="/web/20111123172928/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123172928/http://taraf.com.tr/ahmet-altan/makale-iki-cocuk.htm)
