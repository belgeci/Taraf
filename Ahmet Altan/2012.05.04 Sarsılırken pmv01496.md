# Sarsılırken

*Ahmet Altan 04.05.2012*

<div class="yazi"><p>Dün mahkeme koridorunda, Mehmet Baransu’nun davasının bitip sıranın bana gelmesini beklerken, Ağır Ceza’nın kapısı açıldı, elleri kelepçeli temiz yüzlü genç bir adam beş jandarmanın arasında merdivenlere doğru yürüdü.</p>
<p>Mahkeme kapısında bir kadın kalabalığı vardı, genç olanlarından biri çocuğun arkasından koşup ona seslendi.</p>
<p>Genç adam önce önüne eğdiği başını kaldırmadı.</p>
<p>Sonra başını kaldırıp, <b>“avukat gelsin”</b> dedi.</p>
<p>Daha yaşlı olan kadınlar sessizce duruyorlardı.</p>
<p>Delikanlının yakın akrabaları oldukları, yaşadıklarından şaşkınlığa düştükleri, hiç alışkın olmadıkları bir durumla karşılaştıkları anlaşılıyordu.</p>
<p>Kadınlardan birine, <b>“neden yargılanıyor”</b> dedim.<br/><br/><b>“Kapıcıyla kavga etmiş,”</b> dedi, <b>“kapıcı arabasının sileceklerini kırmış, kavga çıkmış.”<br/><br/></b><b>“Kapıcıya ne oldu?”<br/><br/></b><b>“Hiçbir şey olmadı”</b> dedi kadıncağız.</p>
<p>Kadının anlattıklarından genç adamla kapıcının önemsiz bir tartışma yaşadığı sonucu çıkıyordu.</p>
<p>En fazla karakolluk olunacak bir olaydı anlattığı.</p>
<p>Ama çocuk Ağır Ceza’da yargılanıyordu, tutukluydu ve beş jandarmayla mahkemeye getiriliyordu.</p>
<p>Olayın kadının anlattığı gibi olması imkânsızdı.</p>
<p>Büyük bir ihtimalle öyle bir kavga yaşanmış, kapıcı o kavgada ya ölmüş ya da çok ağır yaralanmıştı, başka türlü o çocuk Ağır Ceza’da tutuklu olarak yargılanmazdı.</p>
<p>Yaşadığı acıyla sarsılan kadın, kendisine <b>“ne oldu”</b> diye soran birine gerçeği söylemiyor, kendi anlattığı hikâyeyle <b>“gerçeğin”</b> değişebileceğini sanıyordu.</p>
<p>O anda yaptığının hiçbir mantıklı yanı yoktu ama karşılaştığı bu dramatik değişikliğe nasıl tepki vereceğini bilemiyor, gerçekleri saklamaya uğraşıyordu.</p>
<p>Acılı kadını daha fazla rahatsız etmedim, <b>“geçmiş olsun”</b> deyip <b>“bizim”</b> mahkemeye doğru yürüdüm.
                                    	<br/><br/>
<a class="lnk2" href="/web/20130525041025/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-sarsilirken.htm), [web.archive.org (arşiv bağlantısı)](http://web.archive.org/web/20130525041025/http://www.taraf.com.tr/ahmet-altan/makale-sarsilirken.htm)
