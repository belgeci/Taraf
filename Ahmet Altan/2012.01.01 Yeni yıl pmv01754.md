# Yeni yıl

*Ahmet Altan 01.01.2012*

<div class="yazi"><p>Gazetede yazı yazan biri için en tatsız gün yılın son günüdür.</p>
<p>Yazıyı erken isterler, yazdığın yazının ertesi gün <b>“yılbaşı yorgunu”</b> insanlar tarafından pek de okunmayacağını bilirsin, ne söyleyeceğini bilemezsin.</p>
<p>Doğrusu ya ben de ne halt edeceğimi bilmiyorum.</p>
<p>Havai bir şeyler yazsam, Uludere’deki katliam kurbanlarının daha cenazesi soğumadı, <b>“ağır”</b> bir şey yazsam yılın ilk günü insanlara gerçekten de <b>“ağır”</b> gelir.</p>
<p>Biraz önce <i>NTV</i>’de ünlü İtalyan tenor Bocelli’nin Amerika’da verdiği <b>“yeni yıl”</b> konseri vardı.</p>
<p>Şarkılar belki de pek iyi değildi ama bir görüntü çok hoşuma gitti.</p>
<p><b><br/>“Ünlü tenor”</b>, Muppet Show’un kukla kahramanlarıyla birlikte <b>“Jingle Bell”</b> şarkısını söyledi.</p>
<p>Miss Piggy, tenora abayı yaktı.</p>
<p>Diğerleri Bocelli’nin şarkı söyleme biçimiyle dalga geçti.</p>
<p>Sanırım en çok bunu özledim.</p>
<p>Bu hafifliği.</p>
<p>Bu kendinle dalga geçebilme becerisini.</p>
<p>Bunun bir hayat tarzı olabilmesini, toplumun şakayı, espriyi, ciddiyete hiç olmazsa arada bir omuz silken dalgacılığı benimsemesini, bununla eğlenmesini.</p>
<p>Neticede, minicik bir gezegende yaşayan minicik yaratıklarız hepimiz.</p>
<p>Düşünsenize, bir <b>“yıldız”</b> bile değil bizim dünyamız.</p>
<p><b><br/>“Güneş”</b> dediğimiz bir yıldızın, ışığını o yıldızdan alan <b>“sönmüş”</b> bir gezegeniyiz biz.</p>
<p>Bizim güneşin içinde yer aldığı Samanyolu galaksisinde yaklaşık 400 milyar tane böyle güneş bulunuyor.</p>
<p>Ve, uzayda 500 milyar galaksi bulunduğu hesap ediliyor.
                                    	<br/><br/>
<a class="lnk2" href="/web/20130525042427/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-yeni-yil.htm), [web.archive.org (arşiv bağlantısı)](http://web.archive.org/web/20130525042427/http://www.taraf.com.tr/ahmet-altan/makale-yeni-yil.htm)
