# Taraf’ta kavga

*Ahmet Altan 10.10.2012*

<div class="yazi">Türkiye böyle yolunu kaybetmiş ördek yavrusu gibi oradan oraya savrulmaya başlayınca bütün kurumlarda da <strong>“gidilecek yol”</strong> konusunda ciddi kırılmalar ve çatlamalar ortaya çıktı.<br/><br/>Güneydoğu’ya en azından duygusal bir soluk aldıracak olan Diyarbakır Emniyet Müdürü’nün <strong>“insanca”</strong> açıklamalarına Başbakan Yardımcısı gönülden destek verirken, Başbakan, <strong>“insan olan dağdaki teröristin ölümüne ağlar”</strong> diyen müdüre <strong>“bu salonda insan yok”</strong> diye cevap verip alkış alan MHP lideriyle birlikte yüklendi.<br/><br/>Bu <strong>“kırılmadan”</strong> elbetteTaraf da payını alıyor.<br/><br/>Biz de kendi aramızda ayrışıyoruz ve üslup da gittikçe ağırlaşıyor.<br/><br/>Gazeteciliğe ve köşe yazarlığına bu gazetede başlamış, beş yıl bu gazetenin yazıişlerinde çalışmış Yıldıray Oğur, yazısını demokratların <strong>“gözüne gözlük”</strong> önererek bitirmenin zekâya, zarafete, saygıya, terbiyeye uygun olup olmadığını bile sorgulayamaz hâle geldiyse, bizim de artık meselelerimizi açıkça ve net tartışmamız gerekiyor demektir.<br/><br/>Aynı gün Alper Görmüş, gazeteyi sert bir şekilde eleştiren bir yazı yazdı.<br/><br/><strong>“Hür orduya jandarma servisi”</strong> başlığını eleştiriyordu.<br/><br/>Bu başlıkla ilgili söylediklerinde haklı, koyduğu ölçüler de doğru.<br/><br/>Ama o haber de doğru.<br/><br/>Ve, niye doğru olduğunu haberi yapan Tuğba Tekerek, Görmüş’ü arayarak ona anlattı.<br/><br/>Alper, <strong>“bu, toplumun mutlaka öğrenmesi gereken bir haber; bir kişiyi korumak için haberi zayıflatamazsınız, elinizde kayıtlar varsa olduğu gibi yayımlamalıydınız”</strong> deseydi...<br/><br/>Ya da, <strong>“kendinizi birilerini korumak zorunda hissettiğiniz zaman haberi hiç kullanmamalısınız”</strong> deseydi, hiç itirazım olmazdı.
                                    	<br/><br/>
<a class="lnk2" href="/web/20130525032714/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-taraf-ta-kavga.htm), [web.archive.org (arşiv bağlantısı)](http://web.archive.org/web/20130525032714/http://www.taraf.com.tr/ahmet-altan/makale-taraf-ta-kavga.htm)
