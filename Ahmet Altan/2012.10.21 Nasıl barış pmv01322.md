# Nasıl barış

*Ahmet Altan 21.10.2012*

<div class="yazi"><p>Eğer ortada bir belirsizlik varsa, o belirsizlikten yararlanan biri de vardır.</p>
<p>Her ilkenin, her olayın, her lafın kayganlaştığı, somut gerçeklerin hep kenara itildiği, belirsizliğin baştacı yapıldığı bir dönemden geçiyoruz.</p>
<p>Gölgeli bir belirsizliğin içinde her şey şeklini kaybediyor.</p>
<p>Bize <b>“demokrasi ve barış”</b> sözü verildi bu iktidar tarafından.</p>
<p>Üstelik defalarca söz verildi.</p>
<p>Bugün bile söz vermeyi sürdürüyorlar.</p>
<p>Ama kendi söylediklerini, kendi vaatlerini kendileri hemen yalanlıyor.</p>
<p>Bu iktidarın hangi sözüne güvenilebileceğini tam bilemiyoruz.</p>
<p>Üstelik bu kayganlığı, belirsizliği, kendi kendini sürekli tekzip etmeyi <b>“başarı”</b> gibi göstermeye çalışan geniş bir gazeteci grubu var ellerinin altında.</p>
<p>Hiç sorgulamıyorlar.</p>
<p>Sorgulayanlardan hiç hoşlanmıyorlar.</p>
<p>Başbakan dün <b>“özgürlüklerin sınırı olduğunu”</b> söyledi.</p>
<p>Nedir o sınırlar, o sınırları kim belirler?</p>
<p>Bu iki soru, Avrupa Birliği’nin ilerleme raporunun iktidar partisinin komisyon başkanları tarafından çöpe atıldığı bir dönemde çok önem kazanıyor.</p>
<p>Çünkü demokrasinin kurallarını belirleyen, özgürlüklere çok geniş bir alan tanıyıp, onun sınırlarını da <b>“keskin”</b> bir şekilde çizen AB’nin <b>“ölçülerinden”</b> vazgeçtiğinizde demokrasinin ve özgürlüğün <b>“evrensel tanımından”</b> da vazgeçiyorsunuz.</p>
<p>O zaman, nasıl bir demokrasiden, nasıl bir özgürlükten bahsediyor iktidarın yöneticileri?</p>
<p>Avrupa Birliği’ne üyeliğini ciddiye aldıklarında onların <b>“ölçülerini ve sınırlarını”</b> biliyorduk, AB’nin kriterleri bunları net biçimde gösteriyordu.</p>
<p>O kriterleri çöpe attıkları andan itibaren ortada bir ölçü kalmadı.</p>
<p>Demokrasinin ve özgürlüklerin tarifini yapmıyorlar.
                                    	<br/><br/>
<a class="lnk2" href="/web/20130525031837/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-nasil-baris.htm), [web.archive.org (arşiv bağlantısı)](http://web.archive.org/web/20130525031837/http://www.taraf.com.tr/ahmet-altan/makale-nasil-baris.htm)
