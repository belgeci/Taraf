# Firavunlar

*Ahmet Altan 29.05.2012*

<div class="yazi"><p>Eski Jandarma Komutanı Teoman Koman’ın gözaltına alındığını okuduğumda iki olayı hatırladım. Birincisi, Türkiye Büyük Millet Meclisi’nin <b>“davetini”</b> reddetmesini ve Meclis’e hesap vermeye gitmemesini.</p>
<p>Kimsenin de onu zorlamamasını.</p>
<p>İkincisi de bir gece televizyonda, yüzünde fevkalade yukardan bakan alaycı bir gülümsemeyle <b>“JİTEM yoktur”</b> deyişini.</p>
<p>Binlerce insanı sorgusuz sualsiz öldüren JİTEM’in varlığı belgelerle kanıtlandı.</p>
<p>Katillerin bir kısmı yakalandı.</p>
<p>Bir zamanlar Meclis’i küçümseyen, Meclis’e hesap vermeyi reddeden Teoman Koman da dün polis tarafından gözaltına alındı.</p>
<p>28 Şubat’ın <b>“icracılarından”</b> olduğu iddiasıyla gözaltına alınan Koman’la birlikte polis başka generalleri de yakaladı.</p>
<p>Generallerin hiçbir zaman hesap vermeyeceklerine inandıkları günleri hatırladım.</p>
<p>Zorbalıklarını.</p>
<p>Kürtleri sokaklarda her gün vurup öldürdükleri zamanları.</p>
<p>Dindarları, sırf dindarlıkları belli oluyor diye ezip acılar çektirdikleri günleri.</p>
<p>Aradan yıllar geçti.</p>
<p>Şimdi dindarlar iktidarda.</p>
<p>Kürtler ise hâlâ acı çekiyor.</p>
<p>O yara hâlâ kanıyor.</p>
<p>Devlet, Kürtleri sindirmek için her yolu denedi.</p>
<p>Türklerin hafızası o günleri belli ki hiç kaydetmemiş ama Kürtlerin hafızaları o günleri hiç unutmadı.</p>
<p>Kürtçe konuşmayı bile yasakladılar.</p>
<p>Yasaktı sokakta Kürtçe konuşmak.</p>
<p>Kürtçe şarkı söylemeyi yasakladılar.</p>
<p>Ahmet Kaya, <b>“Kürtçe şarkı söyleyeceğim”</b> sözünü hayatıyla ödedi.</p>
<p>Çocuklarına Kürtçe isim koymayı yasakladılar.</p>
<p>Kürtler, çocuklarına Türkçe isimler koymak zorunda kaldılar.</p>
<p>Her şeyi denediler, sadece Türklerle Kürtlerin eşit olacağı bir toplum kurmayı denemediler.</p>
<p>Bu ülkenin Müslüman dindarları, ezilmenin, horlanmanın, <b>“ikinci sınıf”</b> insan muamelesi görmenin, istedikleri hayatı yaşayamamanın, <b>“eşit olmamanın”</b> acısını biliyorlar.
                                    	<br/><br/>
<a class="lnk2" href="/web/20130525044736/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-firavunlar.htm), [web.archive.org (arşiv bağlantısı)](http://web.archive.org/web/20130525044736/http://www.taraf.com.tr/ahmet-altan/makale-firavunlar.htm)
