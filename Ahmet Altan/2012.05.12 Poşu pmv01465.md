# Poşu

*Ahmet Altan 12.05.2012*

<div class="yazi"><p>İri yüzüklü, kabarık saçlı, Başbakan <b>“başkanlık”</b> der demez <b>“başkanlık çok harika bir sistemdir”</b> diye nutuk atan Danıştay başkanlarımız oldu.</p>
<p>Ne muhteşem bir gelişme.</p>
<p>Döner döner bina okur, bizim hukukçular siyaset okur.</p>
<p>Bayılıyor buradaki hukukçular siyasete.</p>
<p>Eskiden Kemalizm’i ve orduyu övmek için uzun uzun konuşurlardı, şimdi iktidardaki muhafazakârları övmek için uzun uzun konuşuyorlar.</p>
<p>Her şeyden konuşuyorlar da hukuktan, hukuk facialarından konuşmuyorlar.<br/><br/><b>“Boynuna o yeşil fuları sarma çocuk<br/></b><b>Gece trenlerine binme, kaybolursun<br/></b><b>Sokaklarda mızıka çalma çocuk<br/></b><b>Vurulursun...”</b></p>
<p>Attila İlhan’ın bu şiirini biliyorlar mı acaba?</p>
<p>Mahkeme duvarlarına koca koca harflerle yazdıkları o <b>“adalet devletin temelidir”</b> lafını indirip bu şiiri assınlar bence.</p>
<p>Yakında sanıyorum ve umuyorum ki bu şiiri her yerde göreceğiz, bu mısraları bizim hukukçulara ezberletecek bu toplum.</p>
<p>Adaleti de yok, devleti de yok, temeli de yok bir cumhuriyet bu.</p>
<p>Lunaparktaki çarpışan arabalar gibi iktidarın biri inip biri biniyor ama o araba hep aynı dar yerde dolanıp duruyor, bir yerlere gitmiyor.</p>
<p>Kavga, o arabaya kim binecek kavgası.</p>
<p>Başkan olsun da mı binsin, başbakan olsun da mı binsin.</p>
<p>Danıştay Başkanı, yüzüğünün hikâyesini anlatmadan önce <b>“başkan olsun da binsin”</b> demiş.</p>
<p>Binsin canına yanayım, bir tur da başkan olarak dolaşsın o sıkışık parkurda.</p>
<p>Başkanlık sarayının tepesine de yazsınlar.<br/><br/><b>“Boynuna o yeşil fuları sarma çocuk...”</b></p>
<p>İlhan bu şiiri yazalı kaç yıl oldu.</p>
<p>Sokaklarda mızıka çaldığı, şarkı söylediği, bağırdığı için kaç çocuk vuruldu.</p>
<p>Son olarak da üniversite öğrencisi Cihan Kırmızıgül’ü <b>“on bir yılla”</b> vurdular.
                                    	<br/><br/>
<a class="lnk2" href="/web/20130525041410/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-posu.htm), [web.archive.org (arşiv bağlantısı)](http://web.archive.org/web/20130525041410/http://www.taraf.com.tr/ahmet-altan/makale-posu.htm)
