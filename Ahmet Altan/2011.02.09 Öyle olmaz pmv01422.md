# Öyle olmaz

*Ahmet Altan 09.02.2011*

<div class="yazi"><p>Devlet, bir toplumda silah kullanma yetkisine sahip tek örgüttür.</p>
<p>Toplumlar, devlete böyle bir yetki verirken, bu yetkinin nasıl facialara sebep olabileceğini de fark ettiklerinden, hem ulusal düzeyde, hem uluslararası düzeyde bu yetkinin kullanılışını kurallara bağlamışlar.</p>
<p>Bu kurallara uymadığı zaman devlet suç işler.</p>
<p>Bizde <b>“devlet ne yaparsa yapsın asla suç olmaz”</b> inancı pekiştiğinden yıllarca devlet görevlileri keyiflerince davranmışlar, şimdi yavaş yavaş <b>“hukukun”</b> sadece millet için değil, devlet için de olduğunu epeyce şaşırarak öğreniyorlar.</p>
<p>Biz de ülkenin nerelerden geçtiğini görüyoruz.</p>
<p>Jandarma, Mutki’de bulunan toplu mezardan çıkarılan insanları kendisinin öldürdüğünü kabul etti.<br/><br/><b>“PKK’lılarla çatıştık, öldürdük, gömdük”</b> diye özetlenebilecek bir açıklama bu.</p>
<p>Devlet, öldürdüğü her insanı niye öldürdüğünü, öldürdüğü zaman açıklamakla yükümlü.</p>
<p>Öldürdüklerini bir kuyu açıp içine gömemezsin.</p>
<p>Onların kim olduğunu, niye öldürüldüğünü, nasıl öldürüldüğünü, olaydan hemen sonra öğrendiğinde toplum bunu sorgulayabilir, hukuk gerekeni yapabilir.</p>
<p>Aksi takdirde, Mutki’de olduğu gibi toplum ve hukuk kuşkulu bir belirsizlikle karşılaşır.</p>
<p>Ya öldürülenler PKK’lı değillerse, ya çatışmada öldürülmedilerse.</p>
<p>Bunu kim bilebilecek?</p>
<p>Hukuk, bizim toplumun sandığından daha ciddi bir iştir.</p>
<p>Çok somut ve net ölçüleri vardır.</p>
<p>Öldürülüp bir kuyuya gömülen ve <b>“PKK’lı olduğu iddia edilen”</b> insanlar <b>“suçlu”</b> oldukları için mi öldürüldüler?</p>
<p>Eğer, onlar devlet kuvvetlerine silah çekip çatışmaya giren <b>“suçlu vatandaşlarsa”</b>, bu ölümlerin savcılara ve ölenlerin ailelerine bildirilmesi gerekir.
                                    	<br/><br/>
<a class="lnk2" href="/web/20130525042818/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-oyle-olmaz.htm), [web.archive.org (arşiv bağlantısı)](http://web.archive.org/web/20130525042818/http://www.taraf.com.tr/ahmet-altan/makale-oyle-olmaz.htm)
