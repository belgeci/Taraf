# NTV’ye özür, orduya hesap

*Ahmet Altan 24.10.2009*

<div class="taraf_structure_2col_1zq">
<div class="margen_n">



 <p>Önce özür dileyeceğiz. <br/><br/>Yazıcıoğlu’nun helikopterinde bulunanların telefonlarını arayanların dökümünü Mehmet Baransu, dava dosyasından ele geçirmişti. <br/><br/>O dökümlere göre NTV telefonları helikopter yolcularını kazadan önce kuşku uyandıracak biçimde 295 defa aramıştı. <br/><br/>Baransu NTV’ye, Yasemin Çongar NTV yöneticisi Cem Aydın’a ulaşmaya çalışmış ama başaramamışlardı. <br/><br/>Ben Erman Yardelen’le konuşup durumu anlatmıştım ama teknik bir açıklama alamamıştım. <br/><br/>Arama kayıtları “resmî belgeydi” ve çok ciddi iddialar vardı. <br/><br/>İddiaları ve belgeleri yayımladık. <br/><br/>NTV, sadece aramadığını söylemekle yetindi ama bir açıklama yapmadı. <br/><br/>Bunun üzerine dün arama saatlerini yayımladık. <br/><br/>NTV dün akşamüzeri “kendi telefonlarının GMT saatlerine göre kayıt verdiğini”, savcılıktaki belgelerle gerçek zaman arasında iki saat fark olduğunu açıkladı. <br/><br/>Savcılıktaki belgeleri tanzim eden Türkiye İletişim Başkanlığı’nın başkanını aradım. <br/><br/>O da telefonu Teknik Daire Başkanı’na verdi. <br/><br/>Savcılıktaki kayıtların yanlış olup olmadığını sordum. <br/><br/>Teknik Daire Başkanı, savcılıktaki kayıtların yanlış olduğunu, bu yanlışlığı ancak bugün <i>Taraf</i> gazetesi belgeleri yayımlayınca fark edebildiklerini söyledi. <br/><br/>“Bugüne kadar savcılıktaki bilgilerin yanlışlığının biz de farkında değildik, sizin haberiniz üzerine araştırıp öğrendik” dedi. <br/><br/>Hiç mızıkçılık yapmayacağız. <br/><br/>Haksız olduğumuzu anladığımız anda bunu hemen söyleriz. <br/><br/>Durumu manşetten de açıkladık. <br/><br/>NTV’den ve okurlarımızdan özür dileriz. <br/><br/><br/>Yazının buraya kadarki kısmı bir mahcubiyeti ve haksızlığı anlatıyordu, bundan sonrası ise bir haklılığı anlatacak. <br/><br/>Bizim haziran ayında yayımladığımız, Mehmet Baransu imzalı “AKP’yi ve Gülen’i bitirme planı” başlıklı haberimizi bizzat Genelkurmay Başkanı Orgeneral Başbuğ yalanlamış, o belgenin bir fotokopi ve kâğıt parçası olduğunu söylemişti. <br/><br/>Planın altında imzası bulunan Albay Çiçek hakkında askerî savcılık “soruşturmaya gerek” görmemişti. <br/><br/>Çiçek, sivil mahkeme tarafından tutuklandıktan sonra bir başka sivil yargıç tarafından serbest bırakılmıştı. <br/><br/>Hükümeti hedef alan bir “askerî plan”, yayımlanan belgenin “fotokopi olduğu” söylenerek Genelkurmay tarafından savunulmuştu. <br/><br/>Dün bu belgenin orijinalinin Cumhuriyet Savcılığı’na bir ihbar mektubuyla birlikte ulaştırıldığı ortaya çıktı. <br/><br/>Bu kez ortada “fotokopi” değil “ıslak imzalı” orijinal belge var. <br/><br/>Genelkurmay Başkanlığı’nda bir birim suç işlemiş. <br/><br/>Suçun bu kez “orijinal” belgesi savcıların elinde. <br/><br/>Bu, bize korkunç gerçekleri gösteriyor. <br/><br/>Hâlâ bu ordunun içinde “hükümeti devirmeyi” hedefleyen birileri var. <br/><br/>Bu “birileri” planlar hazırlıyorlar. <br/><br/>Yakalandıklarında, soruşturulmuyorlar. <br/><br/>Genelkurmay Başkanı tarafından korunuyorlar. <br/><br/>Şimdi Albay Çiçek’e o belgeyi hazırlaması için kimin emir verdiğinin açıklanması lazım. <br/><br/>Genelkurmay Başkanlığı’nda kimler, hangi rütbedeki insanlar hâlâ hükümeti devirmeye ve bu ülkenin bazı vatandaşlarına “iftira atmaya” yönelik planlar yapabiliyorlar? <br/><br/>Bu planları ne cesaretle resmîleştirebiliyorlar? <br/><br/>Neden askerî savcılar bu suçu gözlerden saklamaya çalışıyor? <br/><br/>Neden “suçlu” olduğu bugün asıl belgenin ortaya çıkmasıyla anlaşılmış biri tutuklandıktan sonra bir başka yargıç tarafından serbest bırakılıyor? <br/><br/>O planı hazırlayan Albay Çiçek’in ordudaki yandaşları kimler? <br/><br/>Kaç kişiler? <br/><br/>Başka planlar hazırladılar mı? <br/><br/>Ve tabii en önemli soru Genelkurmay Başkanı nasıl oluyor da kendi halkına bu konuda yalan söylüyor? <br/><br/>Bir ordu ve onun komutanı yalan söyler mi? <br/><br/>Eğer Genelkurmay Başkanı, “doğruluğuna” inanarak Çiçek’i savunduysa Orgeneral Başbuğ’u kimler aldattı? <br/><br/>Bizim orduda Genelkurmay Başkanı’nı aldatacak kimler var? <br/><br/>Onların rütbeleri ne? <br/><br/>Şimdi bu planı hazırlayan albay, ona emir veren komutanı, Çiçek’in bu planı hazırlamasına yardım edenler, varsa Genelkurmay Başkanı’nı aldatanlar hakkında ne yapılacak? <br/><br/>Orgeneral Başbuğ’u kimse aldatmadıysa ve o bilerek yalan söylediyse, yalan söyleyen bir Genelkurmay Bakanı’nı ne yapacağız? <br/><br/>Türkiye, uzun bir iç savaştan en önemli birimlerinin hastalanmasıyla sonuçlanan bir çarpılma yaşayarak geçti. <br/><br/>Bugün sancılı bir şekilde ilk adımlarını yaşadığımız barış, eğer gösteriler uğruna heba edilmezse, bizim de sağlıklı işleyen bir devletimiz olacak.<br/><br/>O devletin ordusu yalan söylemeyecek.</p>
<br/>
<br/>
<br/>



<br/>


<div id="taraf_not">
</div>

</div>


</div>
