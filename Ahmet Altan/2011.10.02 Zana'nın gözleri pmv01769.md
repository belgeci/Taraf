# Zana’nın gözleri

*Ahmet Altan 02.10.2011*

<div class="yazi"><p>Sadece bir an, tek bir an, yeminini okuyup da başını kaldırıp Meclis’e baktığında gözlerinde beliren o hakarete uğramışlığın kederi ve kendisine hakaret edenler için duyduğu küçümseme, bütün hikâyeyi anlatıyordu aslında.</p>
<p>Benim için Kürt meselesi Zana’ın o bir anlık bakışında gizli.</p>
<p>O bir Kürt.</p>
<p>Onu, Türklük hakkında yemin etmek zorunda bırakıyorlar.</p>
<p>Kimsenin bir insana bunu yapmaya hakkı yok.</p>
<p>Ne silah, ne savaş, ne müzakere, ne barış, Zana’nın başını yemin metninden kaldırırken gözlerinde görülen o aşağılayıcı keder değişmedikçe bu meseleyi çözemez.</p>
<p>Bana Aragon’un şiirini hatırlattı bakışları.</p>
<p><b>“orada bütün ümitsizlikleri bekleyen ölüm <br/>                    öyle derin ki her şeyi unuttum içlerinde”</b></p>
<p>Acılar çekmiş, haksızlıklara uğramış, bugün yeniden geldiği o Meclis’ten daha önce polislerle çıkartılmış, hapislere konmuş bir kadın, yirmi yıl sonra yenilmeden, zaferle o Meclis’e dönüyor ama yüzünde bir sevinç yok.</p>
<p>Beni bütün yaşadığımız acılar içinde Zana’ın o bir anlık bakışı kadar sarsan çok az sahne olmuştur.</p>
<p>Gencecik bir kız olarak geldiği Meclis’e, çektiği onca zulümden sonra çelik iradeli bir kadın olarak döndüğünde, gözlerine <b>“ümitsizlikleri bekleyen ölümün”</b> bile ötesine geçmiş gibi gözüken bir keder ve küçümseme yerleşiyorsa, o kadından değil, hayattan ve ölümden değil, kendinizden, yaptıklarınızdan kuşku duymalı, utanıp, başınızı öne eğmelisiniz.</p>
<p>Meclis’in Zana’yı ayakta alkışlamasını isterdim.</p>
<p>Bunu ona borçlular aslında.
                                    	<br/><br/>
<a class="lnk2" href="/web/20111230223742/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-zana-nin-gozleri.htm), [web.archive.org (arşiv bağlantısı)](http://web.archive.org/web/20111230223742/http://www.taraf.com.tr:80/ahmet-altan/makale-zana-nin-gozleri.htm)
