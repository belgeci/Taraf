# 4 + 4 + 4

*Ahmet Altan 24.02.2012*

<div class="yazi"><p>Mustafa Kemal, <b>“ne sosyalistiz, ne kapitalistiz”</b> diye başlayıp, işin içinden çıkamayınca da lafı <b>“biz bize benzeriz”</b> diye bitirmişti.</p>
<p>Hakikaten de <b>“bizim bize benzemek”</b> gibi bir derdimiz var.</p>
<p>Pek bir şeye benzemiyoruz çünkü.<br/><br/><b>“Bir çocuğun eğitiminden aile mi sorumludur, devlet mi sorumludur”</b> gibi ağırlıklı bir tartışmayı, <b>“AKP kız çocuklarını eve kapatmak istiyor”</b>a indirgemek için gerçekten de <b>“bize benzemek”</b> gerekiyor.</p>
<p>Çocukların eğitiminin kalitesi hakkında bağırıp çağırmayanlar, <b>“kızlar eve kapatılacak”</b> diye bağırıyorlar.</p>
<p>Artık CHP yöneticilerinin bile <b>“bu ülkede şeriat ya da irtica tehlikesi yoktur”</b> dediği bir dönemde AKP’nin her yaptığı işin altında <b>“kızları eve kapatacak”</b> bir marazlığın işaretini bulmaya uğraşmayı doğrusu ya ben kavrayamıyorum.</p>
<p>Siz özellikle muhafazakâr kesime ait fabrikalarda, müesseselerde, şirketlerde ne kadar çok <b>“başörtülü”</b> kızın çalıştığının farkında mısınız?</p>
<p>Kızları evlere kapatırlarsa oralarda kimleri çalıştıracaklar, başı açık kızları mı, dertleri bu mu, başörtülü kızlar evlerinde otursunlar, her yanda başı açık kızlar çalışsın, muhafazakâr kesim en çok bunu mu istiyor?</p>
<p>Türkiye’deki kapitalistleşme hızını, muhafazakârların büyük oranda içinde bulunduğu bu kapitalistleşme döneminde ihtiyaç duyulan kalifiye eleman sayısını biliyor musunuz?</p>
<p>Bu sayıyı sadece <b>“erkekleri”</b> çalıştırarak karşılayabilirler mi?</p>
<p>Bir yandan üretimini arttıran bir ülke bir yandan da kızlarını eve hapsedebilir mi?</p>
<p>Geride kalmış tartışmalara kendini kaptırıp, önündeki sorunlarını görmemek için bir <b>“turfa müneccim”</b> olmak gerekiyor.</p>
<p>Eğitimi her şeyden çok tartışmamız gerektiği açık bir gerçek.</p>
<p>Ama bu tartışmanın öznesi <b>“kızlar”</b> değil.
                                    	<br/><br/>
<a class="lnk2" href="/web/20130525041322/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-4-4-4.htm), [web.archive.org (arşiv bağlantısı)](http://web.archive.org/web/20130525041322/http://www.taraf.com.tr/ahmet-altan/makale-4-4-4.htm)
