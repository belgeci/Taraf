# Bunlar ne işe yarar?

*Ahmet Altan 15.10.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>Burası kıpır kıpır, enerji dolu bir ülke. </p><br/>
<p>Derin bir tarihi, çağların içinde birikmiş renkli bir kültürü, muhteşem bir tabiatı ve coğrafyası olan bir ülke.</p><br/>
<p>Olağanüstü bir mizahı, çok kuvvetli bir şiir damarı, çocuksu bir vahşeti ve masumiyeti olan bir ülke.</p><br/>
<p>Burası güzel bir ülke.</p><br/>
<p>Burası tanrının armağanlarıyla dolu bir ülke.</p><br/>
<p>Peki, nedir bu halimiz?</p><br/>
<p>Nedir bizi böylesine zebun eden?</p><br/>
<p>Niye böyle zayıf, niye böyle fakir, niye böyle kan revan içindeyiz?</p><br/>
<p>Ne yapmalıyız insanca yaşayabilmek için?</p><br/>
<p>Size sadece iki kelimeyle cevap verebilirim.</p><br/>
<p>Orduyu düzeltin.</p><br/>
<p>Buna iki kelime daha ekleyebilirim.</p><br/>
<p>Medyayı düzeltin.</p><br/>
<p>Bu iki kurum gerektiği gibi çalışsın, çağdaş ülkelerde ordu ve medya nasıl çalışıyorsa öyle çalışsın, göreceksiniz ki bu ülkenin kaderi tahmin edemeyeceğiniz bir süratle değişir.</p><br/>
<p>Biliyorum, “ya siyaset” diyeceksiniz?</p><br/>
<p>Medya gerçek bir medya gibi olursa siyaset zaten kendiliğinden düzelir.</p><br/>
<p>Doğru, gerçekçi, çıkar gözetmeyen bir medya, siyasetin saçmalığını kısa sürede düzeltir.</p><br/>
<p>Bakın, Aktütün’deki kanlı facianın perde arkasını dün bu gazete yayınladı.</p><br/>
<p>Çok önceden haber alınan, saldırı hazırlığının görüntüleri an be an kaydedilen bir baskını ordu önlememişti.</p><br/>
<p>Hiçbir tedbir almamıştı.</p><br/>
<p>Oradaki çocuklar ölüme bırakılmıştı.</p><br/>
<p>Böyle bir ordu olur mu?</p><br/>
<p>Yeni genelkurmay başkanı ile yeni kara kuvvetleri komutanının yaptıkları ilk konuşmaları hatırlıyor musun?</p><br/>
<p>Kendi meslekleriyle ilgili değildi konuşmalarının vurguları.</p><br/>
<p>Siyasetle ilgiliydi.</p><br/>
<p>İki siyasetçi gibi konuşuyorlardı.</p><br/>
<p>Kimse onlara, “size ne, siz işinizle ilgilensenize” demedi.</p><br/>
<p>Ve onların işleri yerine siyasetle uğraşmasının bedelini genç askerler ödedi.</p><br/>
<p>Daha önce Dağlıca baskınını bile bile önlemedikleri gibi Aktütün baskınını da bile bile önlemediler.</p><br/>
<p>Arkasından çıkıp “baskı yasaları” istediler.</p><br/>
<p>Zaten asıl istedikleri, burada bir askerî yönetimi sürdürmek ve mümkün olduğunca güçlendirmek.</p><br/>
<p>Kürt sorununun demokratik yollarla çözümünü bu nedenle engelleyip duruyorlar.</p><br/>
<p>Öylesine siyasetle meşguller ki askerliği bir kenara bırakmışlar.</p><br/>
<p>Sadece siyaseti tekellerine almayı, toplumun üstündeki baskıyı artırmayı amaçlıyor.</p><br/>
<p>Böyle bir ordu olmaz.</p><br/>
<p>Yeryüzünün her normal ülkesinde bunun hesabı o komutanlardan sorulur.</p><br/>
<p>Burada soruluyor mu?</p><br/>
<p>Hayır.</p><br/>
<p>Dün Meclis’te bütün partilerin grup toplantıları vardı.</p><br/>
<p>Tek bir parti bile bu konuya değinmedi.</p><br/>
<p>Birbirleriyle kayıkçı kavgası yapmaya daldılar.</p><br/>
<p>Öylesi daha kolay çünkü.</p><br/>
<p>Peki, eğer Aktütün’de ölüme terk edilen o genç çocuklara sahip çıkmayacaklarsa, bu partiler neye sahip çıkacaklar?</p><br/>
<p>Ne için var bu partiler?</p><br/>
<p>Birbirlerine küfretmek, saçma sapan polemikler yapmak için mi?</p><br/>
<p>Ya iktidar niye var?</p><br/>
<p>O başbakan niye var?</p><br/>
<p>Böyle bir facianın hesabını sormayan bir başbakan olsa ne olur, olmasa ne olur?</p><br/>
<p>Şimdi, alın bugünkü gazeteleri ve bakın bakalım.</p><br/>
<p>Kaç gazete, bu siyasetçileri, Aktütün konusuna değinmedikleri için eleştirecek?</p><br/>
<p>Kaç gazete, hükümete, “bu olayın hesabını sormak zorundasın” diyecek?</p><br/>
<p>Eğer medya gerçekten medya olsa, bunun peşini bırakmaz.</p><br/>
<p>Bunun hesabının sorulacağını bilen siyasetçiler de o utanç verici kavgalar yerine gerçek işlevlerini yerine getirirler.</p><br/>
<p>Ölen çocuklara sahip çıkarlar.</p><br/>
<p>Çıkarlar ki başka çocuklar ölmesin.</p><br/>
<p>Meclis, hükümet, siyasi partiler bu ülkedeki insanların mutluluğunu ve özgürlüğünü korumak için var.</p><br/>
<p>Korumayacaklarsa varlıkları ne işe yarar?</p><br/>
<p>Siyasete dalıp askerliği unutmuş bir ordu, gerçekleri söylemeyen bir medya ve ürkek bir siyaset kurumu bu ülkeyi bu hale getiriyor işte.</p><br/>
<p>Önce orduyu düzeltmeli bu ülke.</p><br/>
<p>Onu siyasetten uzaklaştırmalı.</p><br/>
<p>Yoksa daha çok çocuk ölür.</p><br/>
<p>Onların ölümü baskı yasaları için bahane edilir.</p><br/>
<p>Medya, gerçekleri yansıtmalı.</p><br/>
<p>Orduyu da, siyaseti de hakkaniyetle eleştirmeli.</p><br/>
<p>O zaman bu korkak politikacılar da biraz cesaret bulur belki.</p><br/>
<p>Ya da yerlerine cesur birileri gelir.</p><br/>
<p>Yeryüzünün en güzel ülkelerinden birinde yaşıyoruz, herkesin gıpta edeceği bir ülke olmak için her şeye sahibiz, eğer öyle olamıyorsak nedeni sadece biziz.</p><br/>
<p>Böyle bir orduya, böyle bir medyaya ve böyle siyasetçilere tahammül etmenin bedelini fakirlik içinde çocuklarımızın ölünü seyrederek ödüyoruz.</p></font></p>
<br/>
<br/>
<br/>



<br/>


<div id="taraf_not">
</div>

</div>


</div>
