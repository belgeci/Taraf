# ?üpheli...

*Ahmet Altan 20.05.2008*

<div class="taraf_structure_2col_1zq">
<div class="margen_n">



 <p>Genç zabıt kâtibesinin uzattığı kâğıtta, adımın altında “şüpheli” yazıyordu.<br/>
Savcı benden şüpheleniyordu.<br/>
Acaba Yargıtay Başsavcısı’na hakaret mi etmiştim?<br/>
Çocukluğumdaki bir olayı hatırladım.<br/>
Üç dört yaşlarındaydım herhalde.<br/>
Yuvaya gidiyordum.<br/>
Kuşpalazı olmuştum.<br/>
Büyük teyzem beni doktora götürmüştü.<br/>
Galiba doktor canımı acıttı muayene ederken.<br/>
Yuvada öğrendiğim ne kadar küfür varsa arka arkaya sıralamaya başlamıştım.<br/>
Teyzem utançla beni susturmaya çalışırken doktor gülmüştü.<br/>
“Et oğlum,” demişti, “bizi küfür yemeğe alışkınız.”<br/>
Bana imzalatılan kâğıdın altında “şüpheli” ibaresini görünce de doktorun sözleri aklıma geldi.<br/>
“?üphelenin, ben şüphelenilmeye alışkınım.”<br/>
Başsavcı, hukuk ölçülerine hiç uymayan bir iddianame yazar.<br/>
Benden şüphelenirler.<br/>
Generaller darbe yapmak için cuntalar kurar.<br/>
Benden şüphelenirler.<br/>
Ben ifade veririm.<br/>
Ben yargılanırım.<br/>
Hiçbir savcıdan ya da bir generalden şüphelenildiğini görmedim.<br/>
Herhalde işin doğrusu, hukuka uymayan iddianameler yazmak, cuntalar kurup darbe hazırlığına girişmek.<br/>
Yanlış olan da bunları eleştirmek.<br/>
İtiraf edeyim ki onlar benden şüphelenirken ben de onlardan şüpheleniyorum.<br/>
Benim şüphem, onların hukukun dışına kayarak bu devleti çökerteceği.<br/>
Onların şüphesi, benim bu sistemin değiştirilmesinden yana olmam.<br/>
Sanırım aslında ikimiz de haklıyız.<br/>
Onlar devleti çökertiyor.<br/>
Ben de sistemlerinin değiştirilmesi gerektiğini savunuyorum.<br/>
Aramızdaki tek fark, onlar canları istedikçe beni yargılayabiliyorlar...<br/>
Ben onları yargılayamıyorum.<br/>
Ama mutlaka yargılanmaları gerektiğine de yürekten inanıyorum.<br/>
Bazen düşünüyorum, gelişmiş ülkelerdeki hukuk sistemi burada uygulansaydı, ne olurdu diye.<br/>
Bana öyle geliyor ki devletin içinden çok adam “şüpheli” olurdu.<br/>
?u Susurluk’u hatırlasanıza...<br/>
Devletin derinlerine girmiş bir çeteydi.<br/>
Ne kadarı yakalandı?<br/>
Ya şu Ergenekon?<br/>
Peki, ya ?emdinli?<br/>
Savcısını “şüpheli” yapmışlardı.<br/>
O rezaletin köklerinin Ankara’ya uzandığını söylediği için.<br/>
“?üphelenilen” tek savcı oydu.<br/>
Çünkü gerçeği aramıştı.<br/>
Çerden çöpten uyduruk bir ifade yazsaydı bugün hâlâ görevdeydi, hatta belki de yükselmiş, daha iyi bir yere tayin edilmişti.<br/>
Bizim devlet gerçeklerden pek hoşlanmıyor.<br/>
Hukuk da gerçekleri ortaya çıkarmak konusunda çok iştahlı değil.<br/>
Baksanıza şu bizim son yayınladığımız “Sabancı Cinayeti” belgesine.<br/>
Gerçi MİT çok kısa ve epeyce muğlâk bir ifadeyle “bu belgeyle ilişkisi olmadığını” söyledi ama bunu doğal karşılamak lazım.<br/>
Dünyanın hiçbir yerinde istihbaratçılar “açıkyüreklilikleriyle” temayüz etmemiştir.<br/>
Mesleklerinin tabiatına aykırı bu.<br/>
Ama ya devletin diğer birimleri, ya hukukçular?<br/>
Yayınladığımız belgede söylenenler öyle kolayından kulak ardı edilecek şeyler değil.<br/>
Cinayet sırasında Sabancı Center’ın 25. katında bir yüzbaşı olduğunu söylüyor belge.<br/>
Dahası “katillerin” devletin istihbarat birimlerinin ajanları olduğunu belirtiyor.<br/>
?imdi bu bilginin ışığında bakın bir de olaylara.<br/>
Fehriye Erdal bir türlü Türkiye’ye iade edilemiyor.<br/>
Tetiği çektiği söylenen Mustafa Duyar ise hapishanede çok garip bir biçimde vurulup öldürüldü.<br/>
Susturuldu.<br/>
Ve, insanın tüylerini diken diken eden bu gerçekler on yıl önce kâğıda dökülmüş.<br/>
Devlet ne olup bittiğini biliyor yani.<br/>
Ama bir şey yapmamış.<br/>
Devletin içinden çağrılan, “şüphelenilen” kimse yok.<br/>
Devlet görevlileri istediğini yapar, ondan “şüphelenilmez” çünkü.<br/>
Ama tabii hukuk onlardan “şüphelenmekten” böyle kesin kes vazgeçince, halk hepsinden birden şüpheleniyor.<br/>
Siz, bugün bu ülkede herhangi bir insanı, büyük suikastların ardında “devletten birileri” olmadığına ikna edebilir misiniz?<br/>
Deneyin de görün bakalım o kadar saf biri kaldı mı bu sınırların içinde.<br/>
Onlar cinayet işler.<br/>
Onlar çete kurar.<br/>
Onlar muhtıra verir.<br/>
Onlar darbe yapar.<br/>
Ama “şüphelenilen” ben olurum.<br/>
Çünkü birçok insanla birlikte bu ülkedeki suçların en büyüğünü işliyorum ben, yazı yazıyorum.<br/>
Gerçek “vatanseverler” gibi suikastlar düzenleyip, darbeler yapacağıma...<br/>
<br/>
13.05.2008</p>
<br/>
<br/>
<br/>



<br/>


<div id="taraf_not">
</div>

</div>


</div>
