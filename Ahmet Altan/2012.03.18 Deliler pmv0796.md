# Deliler

*Ahmet Altan 18.03.2012*

<div class="yazi"><p>Akşam çöküyor.</p>
<p>Gün, emdiği kanla şişmiş bir böcek gibi devasa olaylarla yüklü bir irilikte.</p>
<p>İstanbul’un narin silueti, pembemsi bir kızıllıkla kararmaya hazırlanan gökyüzünün son aydınlığıyla, Boğaz’ın eskimiş gümüş gibi solgun bir parıltıyla akan suları arasında incecik bir çizgi halinde uzanıyor.</p>
<p>Nerdeyse saniye saniye görüntünün ve ışıkların değiştiği bu an, garip bir şekilde günün önemsizliğini hatırlatıyor bana.</p>
<p>Hızlıca bir yazı yazmam gerekiyor ve hızlıca bir yazı yazmak istemiyorum.</p>
<p>Günün ağırlığının altından sıyrılıp, akşam alacasının bu kısacık parıltısından günsüz bir zamana kaymak, zamanın günleri önemsiz kılan o yekpare sonsuzluğuna sığınmak istiyorum.</p>
<p>Günle ve olaylarla kabarmış değil, anılarla ve hikâyelerle sükûnete ermiş bir yazının içine bırakmak istiyorum kendimi.</p>
<p>Henry James bir gün Maupassant’ı ziyarete gitmiş.</p>
<p>İki büyük yazar.</p>
<p>James huysuz biri.</p>
<p>Maupassant delirerek ölmüş ama o sırada henüz kaderini bilmeyen bir adam.</p>
<p>James’i, yanında yüzü maskeli çıplak bir kadınla karşılamış.</p>
<p>Üçü birlikte öyle yemek yemişler, Maupassant, o kadının <b>“bir fahişe değil, sosyeteden bir kadın”</b> olduğunu söylemiş; bu, James’in daha da hoşuna gitmiş.</p>
<p>Ve, hayran kalmış Maupassant’a.</p>
<p>İşin hoş yanı James’in kadınlarla bir ilgisi olmaması, hayatını cinselliğin her türlüsünden uzak geçirmiş bir adam.</p>
<p>Ama kadından değil, sahnenin kurgulanış biçiminden, olağanüstülüğünden, unutulmazlığından etkileniyor.</p>
<p>Bunun, delirmek için kuluçkaya yatmış bir ruhun armağanı olduğunu bilmiyor elbette.
                                    	<br/><br/>
<a class="lnk2" href="/web/20130525042905/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-deliler.htm), [web.archive.org (arşiv bağlantısı)](http://web.archive.org/web/20130525042905/http://www.taraf.com.tr/ahmet-altan/makale-deliler.htm)
