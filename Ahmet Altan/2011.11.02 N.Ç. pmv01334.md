# N.Ç.

*Ahmet Altan 02.11.2011*

<div class="yazi"><p>O, on iki yaşındayken onun bir ismi vardı, açıkça yazılabilen bir ismi.</p>
<p>İsmini on iki yaşındayken kaybetti.</p>
<p>Sekiz yıldır artık N.Ç. olarak bahsediliyor ondan.</p>
<p>Kimse bir kız çocuğunun adını kaybetmesini yadırgamıyor.</p>
<p>Hayatın içinde bir <b>“rumuza”</b> dönmesine şaşırmıyor.</p>
<p>Her şeyi bir yana bırakın sadece bir çocuğun <b>“adını çalmak”</b> bile çok ağır bir suçtur bence, sırf bunun için bile buna sebep olanlar ağır cezalara çarptırılmalıdır.</p>
<p>Ama çarptırılmazlar.</p>
<p>Üstelik adını değil her şeyini çalarlar çocuğun ve gene de kolayca sıyrılırlar işin içinden.</p>
<p>Yıllarca önce Adana’da küçük bir çocuğun başına da aynı şey gelmişti.</p>
<p>Gene yazmıştım.</p>
<p>Sonra mahkûm oldum hakaretten.</p>
<p>Sanıkların hemen hepsi <b>“devlet görevlisiydi”</b> ve her şeyin beş altı yaşındaki çocuğun <b>“kendi isteğiyle olduğu”</b> söylenmişti.</p>
<p>N.Ç’nin sırayla ırzına geçen yirmiden fazla erkek de, <b>“kızın her şeyin farkında olduğu”</b> gerekçesiyle en alt sınırdan cezalandırıldılar.</p>
<p>Yargıtay da onayladı bu anlayışı.</p>
<p>Hukukumuz, şehrin ileri gelenlerinin <b>“her şeyin farkında”</b> olan çocukların ırzına geçmesine cevaz veriyor.</p>
<p>Bir ülkenin hukuku, sahipsiz çocukları değil de onların ırzına geçenleri korursa, o çocukları kim koruyacak?</p>
<p>Kime sığınacak o çocuklar?</p>
<p>Küçücük yoksul çocukları bulup onları <b>“devlet görevlilerine”</b> pazarlayanlar kimden korkacak?</p>
<p>Kimseden.
                                    	<br/><br/>
<a class="lnk2" href="/web/20111229202200/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-n-c.htm), [web.archive.org (arşiv bağlantısı)](http://web.archive.org/web/20111229202200/http://www.taraf.com.tr:80/ahmet-altan/makale-n-c.htm)
