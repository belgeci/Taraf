# Obama ve imrenmek

*Ahmet Altan 08.11.2012*

<div class="yazi"><p>Bir Türk olmanın en zor yanlarından biri, sık sık başkalarına imrenmek zorunda kalmak, <b>“keşke bizim ülke de böyle olsaydı”</b> diye iç çekmek, imrendiğin ülkeler gibi olabilmek için daha uzun zaman geçmesi gerektiğini bilerek kederlenmek sanırım.</p>
<p>Amerikan seçimlerini ve Başkan Obama’nın konuşmasını izledim.</p>
<p>Amerikalı seçmenlerin yüzde 72’si beyaz, siyah seçmenler yüzde 13 civarında.</p>
<p>Ve, seçimi bir siyah kazandı.</p>
<p>Beyazlarla siyahların kanlı çatışmalardan, çok gaddarca cinayetlerden, derin acılardan geçtiği bir ülkeden söz ediyoruz.</p>
<p>Obama’nın seçimdeki rakibi bir beyazdı ama o da <b>“azınlıkta”</b> olan Mormon mezhebine mensuptu.</p>
<p>Başkanlık için yarışan iki aday da “<b>azınlıklardan”</b> çıkmıştı.</p>
<p>Siyasette <b>“ırk ve mezhep”</b> kutuplaşmasını gerilerde bırakmayı başarmış bir topluma, siyaseti neredeyse sadece <b>“ırk ve mezhep”</b> üzerinden sürdüren bir toplumun insanı olarak imrenmemek kolay mı?</p>
<p>Obama’nın <b>“teşekkür”</b> konuşması, bizim Başbakan Erdoğan’ın <b>“bahtsız bedevi”</b> konuşmasıyla aynı güne denk düştü.</p>
<p>İkisi de halkının yüzde ellisinden oy almış iki siyasi lider, üslupları arasındaki fark da sadece iki insanın değil, iki ülkenin farkı.</p>
<p>Biz <b>“güce”</b> tapınırken, herkesi korkutmak isterken, dünyanın en büyük ve en güçlü ordusuna sahip ülkenin başkanı ise <b>“bizim gücümüz ordumuzdan gelmiyor”</b> diyordu konuşmasında.<br/><br/><b>“Bu ülkenin diğer tüm ülkelerden daha fazla serveti var, ama bizi zengin yapan bu değil. Tarihteki en kuvvetli orduya sahibiz, ama bizi kuvvetli yapan bu değil. Üniversitelerimize, kültürümüze tüm dünya imreniyor ama dünyanın bizim kıyılarımıza gelmeye devam etmesinin nedeni bu değil.
                                    	<br/><br/>
<a class="lnk2" href="/web/20130525031516/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</b></p></div>

Kaynak: [taraf.com.tr](http://www.taraf.com.tr/ahmet-altan/makale-obama-ve-imrenmek.htm), [web.archive.org (arşiv bağlantısı)](http://web.archive.org/web/20130525031516/http://www.taraf.com.tr/ahmet-altan/makale-obama-ve-imrenmek.htm)
