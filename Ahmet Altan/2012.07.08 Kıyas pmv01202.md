# Kıyas

*Ahmet Altan 08.07.2012*

<div class="yazi"><p>Dışişleri Bakanı Davutoğlu, Suriye’deki işkencehaneleri, işkenceleri, ölümleri, baskıları anlatıp, Türkiye’nin Suriye’den daha iyi olduğunu söyleyince eleştirilerle karşılaştı.<br/><br/><strong>“Niye Türkiye’yi Suriye ile kıyaslıyorsun”</strong> diye.</p>
<p>Kimle kıyaslasın peki?</p>
<p>Başbakan’la Dışişleri Bakanı, övünmeyi seven iki adam, on yıldır yönettikleri ülkeyi kiminle kıyaslayarak övünecekler?</p>
<p>Lüksemburg’la mı, İsveç’le mi, Almanya’yla mı, Britanya’yla mı?</p>
<p>AKP iktidarı, ekonomide gerçekten müthiş bir performans gösterdi, milli geliri iki bin dolarlardan alıp on bin dolarlara getirdi ama bizim ekonomik şartlarımız ancak<strong> “kendimizle” </strong>kıyaslandığımızda iyi.</p>
<p>Avrupa’nın<strong> “batan” </strong>ülkelerinin milli gelirleri bizimkinin neredeyse iki katı,<strong> “batmayanlar”</strong> ise bizim milli geliri yaklaşık üçe katlıyor.</p>
<p>Ekonomide başarılıyız ama Başbakan’ın Yunanistan’a fiyakalanıp, <strong>“onlar da kim, batıyorlar” </strong>dediğinde, <strong>“sen önce bizim milli gelire ulaş da sonra konuşursun”</strong> cevabını almasını engelleyecek bir düzeyde değiliz henüz.</p>
<p>Gene de keşke her işi ekonomi kadar başarılı götürselerdi.</p>
<p>Devlet, hukuk, demokrasi, şeffaflık, yaşam hakkı, eşitlik dendiğinde kendimizi kıyaslayıp övünebilmek için yüzümüzü Suriye’ye, Sudan’a, Yemen’e dönmekten başka çare yok.</p>
<p>Ekonomide Yunanistan’a laf atan Başbakan’ın, <strong>“demokrasi ve hukuk” </strong>konusunda Yunanistan’a sataşması mümkün mü?<br/><br/><strong>“Onlar da kim, bizim demokrasimize baksanıza” </strong>diyebilir mi?</p>
<p>Ne Başbakan’ın, ne Dışişleri Bakanı’nın cesareti yeter Türkiye’yi demokrasi konusunda Yunanistan’la kıyaslamaya.</p>
<p>On yıldır yönettikleri ülkeyi demokrasi ve hukuk konusunda Yunanistan’la kıyaslamaya kalktıklarında <strong>“utançtan”</strong> başka bir şey kalmaz ellerinde.
                                    	<br/><br/>
<a class="lnk2" href="/web/20130525022830/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-kiyas.htm), [web.archive.org (arşiv bağlantısı)](http://web.archive.org/web/20130525022830/http://www.taraf.com.tr/ahmet-altan/makale-kiyas.htm)
