# Kadın düşmanlığı

*Ahmet Altan 03.06.2012*

<div class="yazi"><p>Başbakan Erdoğan Diyarbakır’a gitmeden önce Diyarbakır’daki AKP’li dostlarımızdan epey mektup, mesaj aldık.</p>
<p>Bastırmaya çalıştıkları bir isyanla Başbakan’ın konuşmasını, Diyarbakır’da Uludere katliamıyla ilgili yüreklere su serpecek, Kürtlerin gönlünü alacak, hukukun ve demokrasinin gereklerine uyacak bir açıklama yapmasını bekliyorlardı.</p>
<p>Erdoğan’ın konuşmasını dinlerken, o dostlarımızın ümitlerini ve eski bir filmi hatırladım.<br/><br/><b>“Kumsalda”</b> diye bir filmdi, dünyadaki bütün insanların öldüğü nükleer bir felaketten sonra bir küçük koyda sağ kalmış bir grubun son günlerini anlatıyordu.</p>
<p>Büyük bir afiş asmışlardı.<br/><br/><b>“Hâlâ ümit var kardeşim”</b> diye yazıyordu afişin üstünde.</p>
<p>Filmin son sahnesinde, o koydakilerin de öldüğünü ve bomboş dünyada o bez afişin rüzgârla sallandığını görüyordunuz.<br/><br/><b>“Hâlâ ümit var kardeşim.”</b></p>
<p>Dün Başbakan Diyarbakır’da Uludere yerine kürtajı ve sezaryeni anlatınca, <br/>sanırım o afiş AKP’li Kürtlerin bomboş kalmış ruhlarında dalgalandı.</p>
<p>Ne yazık ki Erdoğan da “<b>halkın ahmak olduğuna”</b> inananlar kervanına katıldı, Kürtleri Uludere yerine kürtaj konuşmalarıyla oyalayabileceğine inandı.</p>
<p>Yanlış işler yapıyor Erdoğan.</p>
<p>Çok fazla, çok keskin biçimde bölüyor ülkeyi, önceki gün Diyarbakır’dan arayan AKP destekçisi genç bir dostum, <b>“Buraları çok gergin, bu kadar gerginliği bu ülke çok uzun taşıyamaz”</b> diyordu.</p>
<p>Başbakan, PKK-devlet gerilimini Uludere’den sonra Kürt-Türk gerilimine dönüştürüyor, olabilecek en korkunç gerilim bu.</p>
<p>Bununla da yetinmiyor, kasabalı-şehirli, milliyetçi-demokrat, muhafazakâr-modern, fetvacı-laik gerilimlerini de ülkenin sırtına bindiriyor.</p>
<p>Bu kadar gerilimi taşımak zor gerçekten.
                                    	<br/><br/>
<a class="lnk2" href="/web/20130525035920/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-kadin-dusmanligi.htm), [web.archive.org (arşiv bağlantısı)](http://web.archive.org/web/20130525035920/http://www.taraf.com.tr/ahmet-altan/makale-kadin-dusmanligi.htm)
