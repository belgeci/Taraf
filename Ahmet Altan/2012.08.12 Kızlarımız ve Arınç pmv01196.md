# Kızlarımız ve Arınç

*Ahmet Altan 12.08.2012*

<div class="yazi"><p>Yarışın bitişiyle birlikte bütün Türkiye ayağa fırlarken ben de koltuğun kenarına sevinçle yumruğu indirdim, Aslı ile Gamze kazandı diye çok sevindim.</p>
<p>Seçmelerden sonra müthiş bir doğallıkla <b>“Bugün kendimi niye bu kadar rahat hissediyorum bilmiyorum, herhâlde sizin dualarınızdandır”</b> diyen bir kız çocuğunu sevmemek mümkün mü?</p>
<p>Bilmiyorum, bir olimpiyat finalinde son on metreyi <b>“Aslı Abla, Aslı Abla”</b> diye bağırarak, <b>“ablasının”</b> birinciliğine neredeyse kendi ikinciliğinden daha çok sevinerek koşan bir başka atlet olmuş mudur.</p>
<p>Tavırlarıyla da <b>“abla”</b> olan Aslı’nın büyük bir başarıdan sonraki sükûnetini, Başbakan Erdoğan’la konuşurkenki saygılı, kendisine tanınan olanaklar için minnettar, mütevazı ve vakur tavrını, Gamze’nin Başbakan’a bir lunaparkı anlatır gibi neşeyle <b>“burası çok güzel”</b> deyişini izlerken insanın içi kamaşıyordu.</p>
<p>O anda bütün Türkiye’nin üzerinden bir ağırlık kalkmış duygusuna kapıldım, bir lahzalığına da olsa hava hafiflemişti sanki, ortak bir duygusal coşkuyu yaşamayı özlediğimizi düşündüm.</p>
<p>Herkesin birbirine sokulduğu, herkesin bir diğerinin sevinciyle ısındığı, bütün farklılıkları, kavgaları unuttuğu, çocuklarının başarısına beraberce sevindiği zamanlar lazım bir topluma.</p>
<p>Böyle anlardaki büyük duygusal kabarmaların ve kaynaşmaların yarattığı enerjiden daha güçlüsü yok, böyle bir ortak enerji rengârenk bir sihirbaz kutusu gibi içindeki umudu, güveni, sevinci, huzuru saçıveriyor topluma.</p>
<p>Bir toplumun başarısı böyle anları çoğaltmasıyla orantılı herhâlde.</p>
<p>Kendin olmaktan vazgeçmeden büyük bir kalabalığın parçası hâline gelmekteki o lekesiz ve endişesiz sevinç kadar bir toplumu mutlu edebilen bir duygu var mıdır?</p>
<p>Ben siyasetteki başarının da bu duygunun oluşmasına yardım edecek bir ortamı yaratabilmek olduğunu düşünüyorum.
                                    	<br/><br/>
<a class="lnk2" href="/web/20130525034726/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-kizlarimiz-ve-arinc.htm), [web.archive.org (arşiv bağlantısı)](http://web.archive.org/web/20130525034726/http://www.taraf.com.tr/ahmet-altan/makale-kizlarimiz-ve-arinc.htm)
