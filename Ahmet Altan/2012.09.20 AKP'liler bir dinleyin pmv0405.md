# AKP’liler bir dinleyin

*Ahmet Altan 20.09.2012*

<div class="yazi">Muhafazakâr kesim, Başbakan Erdoğan’ın bütün devleti kontrolü altına aldığına inandığından beri devletin her birimine yönelik eleştiriyi AKP’ye yapılmış bir saldırı olarak görüyor.<br/><br/>AKP medyasının orduyla ilgili olaylara üç yıl önce verdiği tepkiyle bugün verdiği tepki arasındaki fark sadece ilkesiz olmalarından kaynaklanmıyor, devleti korurken <strong>“kendi devletlerini”</strong> ve kendi iktidarlarını koruduklarına inanmalarından da kaynaklanıyor.<br/><br/>Bütün vatandaşlara ait bir devlet değil de sadece kendilerine ait bir devlet istemelerindeki çarpıklığı şimdilik bir kenara bırakalım.<br/><br/>Bugünkü tehlike, AKP’lilerin ve Başbakan’ın yaşadığı <strong>“devlet bizim oldu”</strong> yanılgısı.<br/><br/>Bunun, sadece AKP’nin iktidarını değil hepimizin hayatını tehlikeye atan sonuçları.<br/><br/>Benim görebildiğim, AKP’yi iktidardan devirmek isteyen <strong>“devlet içindeki bir gücün”</strong> AKP’nin <strong>“himayesinde”</strong> fevkalade korunaklı ve özgür bir şekilde faaliyet gösterdiği.<br/><br/>İzninizle bütün AKP’lilere sorayım.<br/><br/>Uludere’yi AKP’nin devleti mi vurdu?<br/><br/>Beytüşşebap baskınında, kasabanın girişindeki tek köprüyü AKP’nin devleti mi korumasız bıraktı?<br/><br/>Önceki gün silahsız askerleri sivil otobüslerle yola çıkarıp PKK’ya haber uçuranlar, yolun denetimini doğru dürüst yapmayanlar, düz ovada PKK’lıların gelişini de gidişini de görmeyenler, AKP’nin devleti mi?<br/><br/>Bingöl’deki şu son olayda yaşanan tuhaflıklar hiç dikkatinizi çekmiyor mu?<br/><br/>PKK’ya istihbaratın nasıl gittiğini merak etmiyor musunuz?<br/><br/>Pusuya yatan PKK’lıların hiç fark edilmemesi zihninizde bir soru işareti yaratmıyor mu?<br/><br/>Saldırı sırasında, otobüsleri koruduğu söylenen zırhlı araçların hiç ateş açmaması, olay yerinden uzaklaşması sizi hiç düşündürmüyor mu?<br/><br/>Saldırıdan sonra PKK’lıların düz ovada nasıl rahatça kayıplara karıştıklarını hiç sorgulamıyor musunuz?<br/><br/>Askerî vesayet döneminde bu tür davranışları, bunların <strong>“AKP’yi devirmek için olduğuna”</strong> inanarak eleştirirdiniz, bugün bu davranışların amacının ne olduğunu düşünüyorsunuz peki?<br/><br/>Bakın, Genelkurmay Başkanı ile iftar açmak <strong>“ordunun denetimini”</strong> ele geçirmek anlamına gelmez.
                                    	<br/><br/>
<a class="lnk2" href="/web/20130525045235/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-akp-liler-bir-dinleyin.htm), [web.archive.org (arşiv bağlantısı)](http://web.archive.org/web/20130525045235/http://www.taraf.com.tr/ahmet-altan/makale-akp-liler-bir-dinleyin.htm)
