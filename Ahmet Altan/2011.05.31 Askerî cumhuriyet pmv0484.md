# Askerî cumhuriyet

*Ahmet Altan 31.05.2011*

<div class="yazi"><p>Acılı bir dönem sona eriyor.</p>
<p>Yanlış kurulmuş bir cumhuriyet şimdi yeniden biçimleniyor.</p>
<p>Biz cumhuriyet kurup başına Mustafa Kemal’i getirmedik, Mustafa Kemal’i başa geçirip etrafına bir cumhuriyet kurduk.</p>
<p>Tek partili bir diktatörlük de halktan destek alamadığı için desteğini ordudan aldı.</p>
<p>Niye yaptığımızı bugün dahi mantıklı bir şekilde açıklayamadığımız bir sürü tuhaf <b>“devrimi”</b> ordu zoruyla gerçekleştirdik.</p>
<p>İnsanların giysilerine musallat olduk.</p>
<p><b><br/>“Fes giymeyeceksin”</b> diye tutturduk.</p>
<p>Alfabelerini değiştirdik.</p>
<p>Müziklerini dinlemelerini yasak ettik.</p>
<p>Bunların hiçbirini halkın rızasını alarak yapmak mümkün olmadığından hep orduyu kullandık.</p>
<p>Ne olurdu insanlar fes giyseydi, Arap alfabesi kullansaydı, Bach yerine türkü dinleseydi?</p>
<p>Ne olurdu görüntü Batılılara benzemeseydi de, <b>“halkın iradesine”</b> dayanan bir yönetim şekli Batı’ya benzeseydi?</p>
<p>Bu ülkede <b>“şapka giymiyor”</b> diye adam asıldı.</p>
<p>Bunun saçmalığını dile getirmek yasaklandı.</p>
<p>Mustafa Kemal, Batı uygarlığının <b>“özünü”</b> değil, biçimini benimsedi.</p>
<p>Bu ülkenin aydınları da <b>“görüntüyü”</b> çağdaşlık olarak değerlendirdi.</p>
<p>Eğitim bir <b>“beyin yıkama”</b> kampanyasına dönüştürüldü, demokrasi neredeyse lanetlenip <b>“cumhuriyet”</b> alabildiğine yüceltildi.
                                    	<br/><br/>
<a class="lnk2" href="/web/20120109034727/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-askeri-cumhuriyet.htm), [web.archive.org (arşiv bağlantısı)](http://web.archive.org/web/20120109034727/http://www.taraf.com.tr:80/ahmet-altan/makale-askeri-cumhuriyet.htm)
