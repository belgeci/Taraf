# On gün

*Ahmet Altan 31.12.2011*

<div class="yazi"><p>Başbakan Erdoğan dün Uludere’deki katliamla ilgili açıklamalar yaparken, <i>Taraf</i>’ın <b>“Devlet halkını bombaladı”</b> manşetini de <b>“insafsız”</b> olmakla suçladı.</p>
<p>İnsafsızlık manşette değil.</p>
<p>İnsafsızlık, devletin otuz beş kişiyi bombalayarak öldürmesinde.</p>
<p>Erdoğan’dan beklenen, <b>“halkını bombalayan”</b> devletten hesap sorması, gazetecilerle polemik yapması değil.</p>
<p>Tabii, devletin içindeki <b>“yapılanmaları”</b> kalıcı bir şekilde temizleyip köklü bir sistem değişikliğine gidemeyince sonunda iş insanları öldüren <b>“devleti savunmaya”</b> geliyor.</p>
<p>Bu tür olaylar, <b>“Ergenekon bitti, askerî vesayet geriledi, biz devletin kontrolünü ele geçirdik”</b> aymazlığının sonuçları, bu sistem devam ettiği sürece bu devleti <b>“sivillere”</b> vermezler, sen devleti yönetiyorum sanırken devlet seni yönetir.</p>
<p>Devletin yöneticisi sensen bu katliamın hesabını ver, devletin yöneticisi sen değilsen, devleti halkın oylarıyla seçilenlerin yöneteceği demokratik bir sistem kur.</p>
<p>Böyle iki arada bir derede kalırsan, ne devleti yönetebilirsin ne de yeni bir düzen kurabilirsin, <b>“bu insanları kim öldürdü”</b> diye şaşırır kalırsın.</p>
<p>Kendi halkının cenazesine bile gidemezsin.</p>
<p>Bu, Türkiye’nin genel durumu, AKP’nin kararsızlığının Türkiye’yi ağır ağır yeniden soktuğu kanlı çıkmazın büyük resmi.</p>
<p>Bir de bu son facianın gerçekleri var.</p>
<p>Başbakan, Baransu’nun <b>“MİT’ten o akşam istihbarat geldi”</b> diyen haberini pek de kibar olmayan bir dille yalanlarken <b>“Rapor o gece değil, dokuz on gün önce geldi”</b> dedi.</p>
<p>Bu açıklama, son faciadaki <b>“tuhaflıkları”</b> daha da arttırıyor.</p>
<p>Garip bir <b>“tuzak”</b> kokusu var bütün bu olayda.
                                    	<br/><br/>
<a class="lnk2" href="/web/20120418204313/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-on-gun.htm), [web.archive.org (arşiv bağlantısı)](http://web.archive.org/web/20120418204313/http://www.taraf.com.tr:80/ahmet-altan/makale-on-gun.htm)
