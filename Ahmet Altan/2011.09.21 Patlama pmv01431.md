# Patlama

*Ahmet Altan 21.09.2011*

<div class="yazi">Tuhaf bir gündü dün. <br/><br/>İtalya’nın kredi notunun düşürüldüğü sırada, Türkiye’nin yerel para cinsinden kredi notu yükseltilmişti. <br/><br/>Amerika’nın bile kredi notunun düşürüldüğü bir kriz ortamında Türkiye yeryüzünde olağanüstü bir ekonomik başarının temsilcisi olarak duruyordu. <br/><br/>Böylesine zor bir zamanda böylesine müthiş bir başarı gösteren ülkenin başkentinde, üstelik de o başarının tescil edildiği gün bir bomba patladı. <br/><br/>Üç ölü, otuzdan fazla yaralı. <br/><br/>Parçalanmış gencecik insanlar. <br/><br/>Bütün dünya ajanslarının birinci haber olarak geçtiği bir felaket. <br/><br/>Henüz bu alçaklığı kimin yaptığı, bir okulun tam karşısına ve şehrin göbeğine kimin bomba koyduğu bilinmiyor. <br/><br/>Şimdilik bilinen, patlayan aracı oraya üç kişinin park ettiği ve uzaktan patlattığı. <br/><br/>İlk ve <b>“olağan”</b> şüpheli elbette PKK. <br/><br/>Ama PKK’nın basın sorumlusu, İngilizce yayın yapan bir internet sitesine, <b>“bombayı biz koymadık”</b> dedi. <br/><br/>Daha önce de benzer bazı saldırılarda PKK <b>“biz yapmadık”</b> demiş, ardından TAK denen örgüt <b>“ben yaptım”</b> diye ortaya çıkmıştı. <br/><br/>TAK’ın PKK’dan başka bir şey olduğuna inanan biri var mı bilmiyorum ama varsa da ben onlardan biri değilim. <br/><br/>Üstlenilmeyecek kadar rezilce saldırılarda TAK, PKK’nın kullandığı bir maske. <br/><br/>Saldırının PKK’nın eseri olduğu anlaşılırsa sanırım bu rezillik PKK’nın bundan sonraki geleceğini derinden etkiler. <br/><br/>Bir hata yapmamak için olayın netleşmesini beklemek daha akıllıca bence.
                                    	<br/><br/>
<a class="lnk2" href="/web/20111221023728/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr:80/ahmet-altan/makale-patlama.htm), [web.archive.org (arşiv bağlantısı)](http://web.archive.org/web/20111221023728/http://www.taraf.com.tr:80/ahmet-altan/makale-patlama.htm)
