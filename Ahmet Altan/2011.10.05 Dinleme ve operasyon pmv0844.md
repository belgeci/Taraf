# Dinleme ve operasyon

*Ahmet Altan 05.10.2011*

<div class="yazi"><p>Hatalar, akılsızlıklar, baskılar biriktikçe birikti sonunda siyaset Âşık Veysel’in şiirine döndü.</p>
<p><b><br/>“Bir kördüğüm ki içim çözdükçe dolanıyor.”</b></p>
<p>Çözmek için yaptığınız her hamle işi daha karmakarışık bir hale getiriyor.</p>
<p>Düşünün, bugün parlamentoda bulunan bir partinin neredeyse tüm il ve ilçe binaları mahkeme emriyle dinlenmiş.</p>
<p>Hepsine <b>“böcekler”</b> yerleştirilmiş.</p>
<p>Milyonlarca insanın oy verdiği bir siyasi parti yargının gözünde <b>“şüpheli”</b> durumunda.</p>
<p>Eğer bir parti bütün illeri, ilçeleri, örgütleri ve seçmenleriyle <b>“şüpheli”</b> ilan ediliyorsa, artık o siyasi sistemden pek bir şey beklenmez.</p>
<p><b><br/>“Sistem”</b> çökmüş demektir.</p>
<p>BDP, öyle birkaç oyu olan marjinal bir parti değil, büyük bir kitleyi temsil etme gücüne ve hakkına sahip bir parti, o partinin bütünüyle <b>“suça”</b> bulaştığını düşündüğümüz bir tabloyla karşı karşıyaysak, o partiden önce <b>“tablodan”</b> şüphe etmeliyiz.</p>
<p>BDP’nin içine KCK örgütünün yerleştiğini düşünüyor yargı.</p>
<p>Dinlenen konuşmaların dökümüne bakarsanız, evet, öyle siyasi parti toplantılarında çok rastlanır türden konuşmalar değil bunlar, <b>“camları kıralım, polisleri dövelim”</b> tarzında fazlasıyla <b>“genç ve öfkeli”</b> lafların yanında AKP’ye “<b>baskı ve engelleme”</b> uygulamaktan söz eden daha <b>“sert”</b> eylemlerden bahseden sözlere de rastlanıyor.</p>
<p>Şimdi karşımızda duran bu olaya bir teşhis koymalıyız.</p>
<p>Siyasi bir olayla mı karşı karşıyayız, adli bir olayla mı karşı karşıyayız?</p>
<p>Eğer bir partinin içinde <b>“illegal”</b> bir örgütle ilişki kurmuş <b>“birileri”</b> olsaydı bu adli bir olay olabilirdi ama <b>“siyasi partinin”</b> tümünden kuşkulanıyorsanız, bu partinin neredeyse bütün yöneticilerini gözaltına alıp tutukluyorsanız, bu siyasi bir olaydır.
                                    	<br/><br/>
<a class="lnk2" href="/web/20111216174732/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-dinleme-ve-operasyon.htm), [web.archive.org (arşiv bağlantısı)](http://web.archive.org/web/20111216174732/http://www.taraf.com.tr:80/ahmet-altan/makale-dinleme-ve-operasyon.htm)
