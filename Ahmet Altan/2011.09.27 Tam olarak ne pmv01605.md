# Tam olarak ne?

*Ahmet Altan 27.09.2011*

<div class="yazi"><p>Önce şu <b>“KCK muhtırası”</b> konusunda söyleyeceğimi söyleyeyim. </p>
<p>BDP Eşbaşkanı Demirtaş, <b>“Bize öyle bir tehdit geldiğini kanıtlasınlar istifa edeyim”</b> demiş, yetinmemiş, <b>“Bu haberler uydurmadır”</b> diye de eklemiş. </p>
<p>Aynı şeyleri tekrar tekrar yaşamak zorunda kalmak tuhaf aslında. </p>
<p>Biz Aktütün baskınının haberini ve görüntülerini yayımladığımızda, Genelkurmay, o haberin bir görüntüsünü öne alarak <b>“Orası söyledikleri yer değil, yanlış haber veriyorlar”</b> demişti.</p>
<p>Haber doğruydu, kurnazlık edip tek bir kareyle yalanlamaya çalışıyorlardı.</p>
<p>Demirtaş da <b>“Bize öyle tehdit gelmedi”</b> diyor, <b>“BDP’ye gönderildi”</b> demedik zaten, <b>“KCK’nın kurum ve kuruluşlarına gönderildi”</b> dedik.</p>
<p>BDP Eşbaşkanı, kesin bir şekilde <b>“öyle bir muhtıra yok”</b> demeliydi haberi yalanlamak için, etrafında dolaşmamalıydı.</p>
<p>Diyemez, o <b>“muhtıra”</b> var çünkü, on gün kadar önce gönderildi.</p>
<p>O haberi muhabirimiz <b>“içerden”</b> aldı, aynen KCK’nın bugün <b>“bu haber nasıl sızdı”</b> diye araştırmaya başladığının haberini de <b>“içerden”</b> aldığı gibi.</p>
<p>Bize asker haberleri hep <b>“içerden”</b> geldi çünkü bir örgüt hatalar yapmaya başladığında onun içinde bu durumdan hoşlanmayan, örgütünün yolunu düzeltmesini isteyen insanlar çıkar.</p>
<p>PKK, çok ciddi hatalar yapıyor ve anlaşılan kendi içinde de tartışmalar var.</p>
<p>Siz seçimlerden bir hafta önce, o seçimlerde yüzde elli oy alacak AKP için <b>“çöküyor”</b> diye analiz yapıp, stratejinizi bu analiz üzerine bina ederseniz hatalar yapmanız kaçınılmazdır zaten.</p>
<p>PKK yanlış analizler üzerine yanlış stratejiler bina etti, <b>“AKP’nin çökeceğini, Kürt halkının ayaklanacağını”</b> düşündü, AKP’nin çökmediğini görmesine rağmen kendi analizinden kuşkulanmak yerine şiddeti tırmandırarak kendini bir çıkmaza soktu.
                                    	<br/><br/>
<a class="lnk2" href="/web/20111228134911/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-tam-olarak-ne.htm), [web.archive.org (arşiv bağlantısı)](http://web.archive.org/web/20111228134911/http://www.taraf.com.tr:80/ahmet-altan/makale-tam-olarak-ne.htm)
