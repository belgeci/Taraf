# İtidal

*Ahmet Altan 27.06.2012*

<div class="yazi"><p>Türkiye, Suriye sınırına asker sevk etmeye başlamış.</p>
<p>Bence doğru ama geç kalmış bir karar.</p>
<p>Devletin <b>“reaksiyon süresinin”</b> epey uzun olduğu anlaşılıyor.</p>
<p>Bu harekât, uçağın düşürüldüğü gün başlamalıydı bence.</p>
<p>Biliyorum, bugünlerde <b>“itidal”</b> sözcüğü pek revaçta.</p>
<p>Herkes hükümete, <b>“itidalli”</b> davranmasını, <b>“mutedil”</b> olmasını öneriyor.</p>
<p>İtidal kelimesinin benim bilmediğim bir anlamı mı var diye bir daha baktım, <b>“ılımlı, ölçülü”</b> olmak anlamına geliyor.</p>
<p>Hükümetin <b>“ılımlı ve ölçülü”</b> davranmasını öneriyor insanlar.</p>
<p>İtidal iyidir, zamanında yapılırsa.</p>
<p>Türkiye, Mavi Marmara’yı Akdeniz’e, keşif uçağını Suriye hava sahasının civarına göndermeden önce <b>“itidalli”</b> davranmalıydı, başına bir bela gelebileceğini hesaplamalı ve bundan kaçınmalıydı.</p>
<p>Ama Türkiye, bilerek ya da bilmeyerek belaya bulaştı, uçağı düşürüldü, iki pilotu hâlâ bulunamıyor.</p>
<p>Suriye’nin ve Esed’in hiç de <b>“itidalli”</b> davranmadığı ortada.</p>
<p>Suriye ordusunun Türk uçağını görmesiyle vurması arasında 15 dakikalık bir süre var, bu <b>“süre”</b> uçağın hatayla vurulmadığını ve emrin doğrudan doğruya Şam’dan geldiğini gösteriyor bence.</p>
<p>Böyle bir saldırı karşısında nasıl bir <b>“itidal”</b> gerekiyor?</p>
<p>Komşu ülke bilerek ve isteyerek uçağınızı vurup, pilotlarınızı öldürüyor.</p>
<p>Bir devlet, bütün insanlarından sorumludur, insanını kaybettiğinde mutlaka bunun bir cevabı olması, bütün dünyaya vatandaşlarına dokunmanın bir bedeli olduğunu göstermesi gerekir.</p>
<p>Bunun illa savaş olması gerekmiyor.</p>
<p>Türkiye’nin bugün başlattığı harekât, bence yapması gereken harekâttır.</p>
<p>Sınıra asker gönderip manevralara başlamak doğru ve <b>“ölçülü”</b> bir cevaptır.
                                    	<br/><br/>
<a class="lnk2" href="/web/20130525024341/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-itidal.htm), [web.archive.org (arşiv bağlantısı)](http://web.archive.org/web/20130525024341/http://www.taraf.com.tr/ahmet-altan/makale-itidal.htm)
