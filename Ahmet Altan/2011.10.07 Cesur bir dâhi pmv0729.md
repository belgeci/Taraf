# Cesur bir dâhi

*Ahmet Altan 07.10.2011*

<div class="yazi"><p>Bazı insanların varlıkları, “<b>insanların tanrının bir yansıması, bir parçası”</b> olduğu inancını kanıtlıyor sanki.</p>
<p>Onlarda tanrıdan bir şeyler var.</p>
<p>Bunu görüyor, seziyor, anlıyorsunuz.</p>
<p>Ve, Steve Jobs gibi insanlar öldüğünde, onların geldikleri yere, parçası oldukları bütüne döndüklerini düşünüyorsunuz.</p>
<p>Jobs, bütün insanlığı, tanrının bütün parçalarını, hepsi farklı olan ama aynı zamanda bu farklılığa rağmen çok da benzeşen bütün insanları, birbirinden haberdar olan büyük bir aile haline getiren dâhilerden biri. </p>
<p>O ve onun gibiler, bütün düşmanlıklarımıza, parçalanmışlıklarımıza, ayrışmalarımıza, değişik kimlikler taşımamıza rağmen bize altı milyarlık bir aile olduğumuzu hatırlatıyorlar, hepimiz birbirimizi tanıyoruz, birbirimizi görüyoruz, birbirimizi öğreniyor, farklılığımız kadar benzerliğimiz olduğunu kavrıyoruz.</p>
<p>Onun neler icat ettiğini artık bütün dünya biliyor.</p>
<p>İnsanın cennetten kovulmasına yol açan o <b>“ısırılmış elma”</b>, insanın cenneti yeryüzünde bulabilmesi için atacağı adımların en önemlilerinden biri oldu.</p>
<p>İnsanlığın o müthiş <b>“mükemmelleşme”</b> macerasının en önemli merhalelerinden birini onun <b>“elmasıyla”</b> geçtik.</p>
<p>Yeryüzünde, kendi kendini değiştirebilen, geliştirebilen tek canlı türü olduğumuzu bir daha onun sayesinde anladık.</p>
<p>Bir köpekbalığına iki yüz elli milyon yıldır hiç değişmeyen <b>“mükemmeliyetini”</b> veren tanrı, insanı <b>“eksikliğiyle”</b> köpekbalığından daha üstün kılarak, ona kendi başına <b>“mükemmelleşebilme”</b> gücünü bağışladı.</p>
<p>O gücümüzü biz Steve Jobs gibi insanlar sayesinde kullanabiliyoruz.
                                    	<br/><br/>
<a class="lnk2" href="/web/20111208142807/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-cesur-bir-dahi.htm), [web.archive.org (arşiv bağlantısı)](http://web.archive.org/web/20111208142807/http://www.taraf.com.tr:80/ahmet-altan/makale-cesur-bir-dahi.htm)
