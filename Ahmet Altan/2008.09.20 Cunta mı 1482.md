# Cunta mı?

*Ahmet Altan 20.09.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>Çok tuhaf iddialar var.</p><br/>
<p>Bu iddiaların bazıları resmen doğrulanıyor, bazıları henüz doğrulanmıyor.</p><br/>
<p>Amerikan Konsolosluğu’na yapılan “El Kaide” saldırısının aslında bir Ergenekon operasyonu olduğu polis tarafından da söyleniyor.</p><br/>
<p>PKK’nın üstüne yıkılan Güngören ve Selimiye saldırılarının da Ergenekon işi olabileceği ise henüz doğrulanmayan iddialar arasında.</p><br/>
<p>Sanki her yerde Ergenekon’un işaretleri gözüküyor.</p><br/>
<p>Şu bazıları tarafından “küçümsenen” örgüt tarafından yani.</p><br/>
<p>Bombalamaların dışında örgütün başka hedefleri olduğu da anlaşılıyor.</p><br/>
<p>Yeni bir 28 Şubat yaratmak istiyorlar.</p><br/>
<p>Son tutuklananlar arasında 28 Şubat kahramanlarının bulunması da, “dinci” olarak tanınan kesimden birilerinin adının bu olaylara karışması da yeni bir arayış olduğu görüşünü doğruluyor.</p><br/>
<p>Çünkü bu son operasyonla 28 Şubat’ın aktörleri biraraya toplanıyor.</p><br/>
<p>“Dinci” görünüşlü birileri, askerler, “şaşırtıcı sahneler” yaratmakta uzman olmuş kişiler.</p><br/>
<p>Tabii bunların arasında en ilgi çekici olanları teğmenler.</p><br/>
<p>Emekli orgeneraller Eruygur ile Tolon’a resmî ziyaretçi gönderecek kadar “biz adamımıza sahip çıkarız” mesajı vermeye meraklı bir Genelkurmay Başkanı’nın döneminde beş “muvazzaf” teğmenin gözaltına alınması kolay değil.</p><br/>
<p>Bu teğmenler gözaltına alınabildiyse, bu ancak polisin Genelkurmay’ı “ikna” edecek kadar sağlam belgeler göstermesiyle mümkün olmuştur.</p><br/>
<p>Başka türlüsü mümkün görünmüyor.</p><br/>
<p>Ama tabii burada yeni bir soru çıkıyor ortaya.</p><br/>
<p>Bu gencecik teğmenleri kim yönlendirdi?</p><br/>
<p>Askerlikle ilgili biraz bilgisi olan herkes, beş teğmenin öyle tek başlarına hareket edemeyeceğini bilir.</p><br/>
<p>Birisi onları bu yola sokmuş olmalı.</p><br/>
<p>Onlar kim?</p><br/>
<p>“Yüzbaşılar” deseniz, “onları kim yönetti” sorusu gelecek.</p><br/>
<p>Bu zincir böyle yukarı doğru tırmanacak.</p><br/>
<p>Çünkü hepimiz ordu içindeki grupların ya da daha iyi bilinen ismiyle “cuntaların” mutlaka “yüksek” rütbeli birini aradıklarını biliyoruz.</p><br/>
<p>O zaman, “beş teğmenle başlayan zincir nereye kadar uzanıyor” sorusu kaçınılmaz olarak akla geliyor.</p><br/>
<p>Ergenekon’un ordu içindeki parçasının uzantıları kimler?</p><br/>
<p>Bu sorudan kurtulmak mümkün olmayacak.</p><br/>
<p>Eğer yarın bir gün “o beş teğmenin hiçbir suçu yoktu” derseniz, Genelkurmay Başkanı’na “o zaman o gençleri niye polise teslim ettin” diye sorar ordu.</p><br/>
<p>“Onlar suçluydu” derseniz, o zaman da “onların komutanı kim” diye sorulmasını önleyemezsiniz.</p><br/>
<p>Çok yıldızlı generaller ordu içinde olup bitenleri mutlaka biliyordur.</p><br/>
<p>Bir general için en büyük eleştiri “astlarına sahip olamamaktır” herhalde, onun için hepsi astlarını iyi kontrol ederler.</p><br/>
<p>Olanları izlerler.</p><br/>
<p>Beş teğmenin macerasını da yakından bildiklerine eminim.</p><br/>
<p>Bilemediğim şu:</p><br/>
<p>Bu çocukları feda edip gerisini kapatmaya mı uğraşacaklar?</p><br/>
<p>Yoksa bütün zincir ortaya çıkacak mı?</p><br/>
<p>Ergenekon, ordunun “bir parçasını” içinde taşımakla övünebileceği bir örgüt değil.</p><br/>
<p>Neşe Düzel’le yaptığı röportajda Adil Gür de söylemişti, “Ergenekon ordunun itibar kaybetmesine yol açtı” diye.</p><br/>
<p>O itibarı yeniden kazanabilmesi için Ergenekon’la ilgili bütün gölgelerden kurtulması gerekiyor ordunun.</p><br/>
<p>Bütün gölgelerden.</p><br/>
<p>En büyüklerinden bile.</p><br/>
<p>Oraya buraya bombalar atan, insanları öldüren, polisleri katleden bir örgütün uzantılarının ordunun içinde barındığına dair inançlar, ordu-halk ilişkilerini onarılmaz biçimde zehirler.</p><br/>
<p>27 Nisan muhtırasıyla büyük bir hata yaptı ordu.</p><br/>
<p>Çok ağır bir cevap aldı.</p><br/>
<p>Ben o dönemde Anadolu’da dolaştım.</p><br/>
<p>İnsanların nasıl konuştuklarını kulaklarımla duydum.</p><br/>
<p>Ordunun da bunları duymamış olmasına ihtimal vermiyorum.</p><br/>
<p>Zaten bu kadar yaralıyken bir de Ergenekon’u taşıyamazlar.</p><br/>
<p>Hangi halk, “bombacıların” ordu tarafından korunduğu fikrine tahammül gösterir?</p><br/>
<p>Hiçbir yerde öyle bir halk yoktur, bu ülkede de yok.</p><br/>
<p>O beş genç teğmen çok genç.</p><br/>
<p>Çok tecrübesizler.</p><br/>
<p>O çocukları mahveden birileri olmalı.</p><br/>
<p>Onlar ortaya çıkarılmalı.</p><br/>
<p>Bırakın Ergenekon’u falan, sadece bu beş genç adamı bu işlere itmek bile ağır bir suç.</p><br/>
<p>“Büyükleri” o teğmenleri bu hatadan koruyamadıysa bari alacakları tedbirlerle, verecekleri cezalarla diğerlerini kurtarmalı.</p><br/>
<p>Arındırmalılar orduyu.</p><br/>
<p>Halkına saygılı, disiplinli bir ordumuz olmalı.</p><br/>
<p>Korkutucu olmak yerine saygıdeğer olmak bir orduya daha çok yaraşır.</p><br/>
<p>Saygıdeğerlik de, dürüstlükle, hakkaniyetle, adaletle ele geçer.</p><br/>
<p>Belki yanılıyorum ama beş teğmenin arkasında bir “cunta” gölgesi seziliyor.</p><br/>
<p>Ordu, bu gölgeden temizlenemezse bu bir daha bu halkla kolay kolay barışamaz.</p><br/>
<p>Korkutmaya çalışmak da işe yaramaz.</p><br/>
<p>Korkmaktan bıktı çünkü bu halk.</p></font></p>
<br/>
<br/>
<br/>



<br/>


<div id="taraf_not">
</div>

</div>


</div>
