# Batı

*Ahmet Altan 11.08.2011*

<div class="yazi"><p>On yıl kadar önce Michigan Üniversitesi’nde ders vermek için Amerika’ya gitmiştim.</p>
<p>İki sömestr orada kaldım.</p>
<p>Orada yaşadıklarım büyük bir hayal kırıklığıydı benim için.</p>
<p>Hiçbir şey doğru dürüst işlemiyordu.</p>
<p>Eve bir telefon bağlatabilmek için on beş gün uğraşmak, defalarca şirketle konuşmak, otomatik telefonlarda cevap alana kadar dakikalarca beklemek zorunda kalmıştım.</p>
<p>Sonunda yanlış bir telefon bağlamışlardı.</p>
<p>Bir on beş gün de onu değiştirmek için çabalamıştım.</p>
<p>Miden ağrıdığında bir doktordan randevu almak çok büyük bir sorundu.</p>
<p>Haftalar, bazen aylar sonraya randevu veriyorlardı.</p>
<p>Ancak bir hastanenin acil servisine gidersen bir doktor bulabiliyordun.</p>
<p>Detroit’ten New York’a uçabilmek için bir servet vermeyi göze alman gerekiyordu.</p>
<p>Uçaklar asla zamanında kalkmıyordu.</p>
<p>Bir keresinde La Guardia havaalanındaki bekleme salonunda koltukların arasında dolaşan bir fareyi izleyerek vakit geçirmiştim.</p>
<p>Amerika’nın çok iyi yetişmiş bir kesimi vardı ama <b>“günlük hayatın”</b> içinde onlara rastlamıyordun, günlük hayatta karşılaştıkların eğitimleri, sorun çözme kabiliyetleri düşük elemanlardı.</p>
<p>Ülkede çok büyük bir eğitim dengesizliği yaşanıyordu.</p>
<p>O zamanlar bir yazı yazmıştım, <b>“Amerika uzaktan baktığında pırıl pırıl parlayan kocaman bir elma gibi ama bu elmayı kurt yiyor”</b> diye.</p>
<p>Şu son günlerde sadece Amerika’da değil bütün <b>“gelişmiş”</b> ülkelerde <b>“elmayı kurt”</b> yediğini görüyoruz.
                                    	<br/><br/>
<a class="lnk2" href="/web/20111214091057/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-bati.htm), [web.archive.org (arşiv bağlantısı)](http://web.archive.org/web/20111214091057/http://www.taraf.com.tr:80/ahmet-altan/makale-bati.htm)
