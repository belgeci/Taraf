# Atatürk ve hukuk...

*Ahmet Altan 13.06.2008*

<div class="taraf_structure_2col_1zq">
<div class="margen_n">



 <p>Son zamanlarda Türkiye’nin siyasi, iktisadi, hukuki bütün dengelerini altüst eden bir mahkemenin önde gelen yargıçlarından biri, önemli bir karardan önce Kara Kuvvetleri Komutanlığı karargâhına gidip, kuvvet komutanıyla görüşüyor.<br/>
Onun geldiği saatte “komuta katı” boşaltılıyor.<br/>
Yargıcın giriş çıkışını görüntüleyebilecek güvenlik kameraları kapatılıyor.<br/>
Genelkurmay’daki kaynaklarımız “güvenlik kameralarının” kapalı olduğu saatleri verdiler, bunları haberde okuyacaksınız, ayrıca “kameraların kapatıldığı saatlerdeki boşluğun başka görüntülerle doldurulması halinde bunun teknik analizle kolayca anlaşılacağını da” özellikle vurguladılar.<br/>
Kapalı kameralar, boşaltılan katlar...<br/>
Bu kadar önlem arasında bir yargıçla bir general ne konuşuyorlar?<br/>
Ordu, 27 Nisan muhtırasıyla hukuka ve demokrasiye karşı açıkça tavır aldı.<br/>
Anayasa Mahkemesi de “türban” kararıyla anayasayı çiğnedi.<br/>
Bunları yapanlar, “hukuksuzluk” zemininde bir ortaklık kurmuş gözüküyorlar.<br/>
Sanırım amaçları da aynı.<br/>
Halkın siyasetteki etkisini en aza indirmek.<br/>
Bütün kararların halkın istekleri dışında verilmesini sağlamak.<br/>
Hukukun ve demokrasinin Türkiye için tehlikeli olduğuna inanıyorlar herhalde.<br/>
Ama göremedikleri bir sorun var.<br/>
Hukuk olmayınca, devlet olmuyor.<br/>
Hukuksuz devlet çeteleşiyor.<br/>
Devleti kurtaralım derken, devleti batırıyorlar.<br/>
Hukuku çiğnediklerinin farkındalar.<br/>
Onun için hukukun yerine bir başka ölçü koymaya çalışıyorlar.<br/>
Anlayabildiğim kadarıyla bu ölçü, “Atatürk ilke ve inkılapları” oluyor.<br/>
Atatürk ile hukuku, birbirine zıt iki kavram haline getiriyorlar.<br/>
Mustafa Kemal, ülkeyi tek partiyle ve dikta rejimiyle yönetti.<br/>
Demokrasiyi, partisinin “altı umdesi” arasına almadı.<br/>
Hukuka da çok aldırmadı.<br/>
Ama bu seksen yıl önceydi.<br/>
Dünya başkaydı.<br/>
Türkiye başkaydı.<br/>
?artlar başkaydı.<br/>
?imdi çok değişik bir zamanda, çok değişik bir dünyada yaşıyoruz.<br/>
Bizzat Mustafa Kemal’in kendisi de gelse ülkeyi artık öyle yönetemez.<br/>
“Miniskül Atatürk”lerin bunu gerçekleştirmesi ise hiç mümkün değil.<br/>
Zaten bu yüzden, tuhaf bir baskıyı gittikçe artırıp bu gerçeklerin görülmesini engellemeye çalışıyorlar.<br/>
Geçenlerde türbanlı bir kız televizyonda “Ben Atatürk’ü sevmiyorum, Humeyni’yi seviyorum” demiş.<br/>
Zarif bir konuşma biçimi mi, bence hayır.<br/>
Atatürk’ün karşısına Humeyni’yi çıkarmak, din adına İran Komünist Partisi’nin bütün üyelerini yok eden, meydanlara idam sehpaları kuran birini yüceltmek doğrusu benim pek anlayabileceğim bir şey değil.<br/>
Bugün Mustafa Kemal’in yönetim tarzını eleştirmek zorunda kalıyorsak, bu, onun adını kullanarak burayı demokrasi dışı bir cehenneme çevirmeye uğraşanları engelleyebilmek için.<br/>
Gene de bunu yaparken “somut gerçeklerle” kendimizi sınırlayıp, onu sevenleri de çok rencide etmemeye özen göstermek gerekir.<br/>
Amaç, insanları üzmek, rencide etmek değil çünkü, amaç gerçekleri bulabilmek.<br/>
Peki, bu kızın söylediği suç mu?<br/>
Alakası yok.<br/>
Ama hakkında dava açılmış.<br/>
“Sevmediğini” söylerken genç kız duygusunu açıklıyor.<br/>
Biz “düşünceler özgür olsun” derken, savcılar “duyguları” da yasaklamaya çalışıyor.<br/>
İnsan “duygusundan” ötürü nasıl yargılanır?<br/>
Bir lideri sevme mecburiyeti olabilir mi?<br/>
Böyle bir mecburiyet getirmeye çalışan düzene hukuk denebilir mi?<br/>
İster sever, ister sevmezsiniz.<br/>
Benim bilebildiğim kadarıyla yeryüzünün gelişmiş hiçbir ülkesinde böyle “duygusal” bir yasak yok.<br/>
Ama bizde var.<br/>
Sonunda duyguları yargılamaya kadar geldik.<br/>
Bu, ordu muhtıralarının, Anayasa Mahkemesi’nin anayasayı çiğnemelerinin kaçınılmaz sonucu.<br/>
Hukuksuzluklarını saklayabilmek için önlerine koydukları “Atatürk kalkanını” abartılı bir tabu haline getirmek zorundalar.<br/>
Bunu yapabilmek için de, “en çok değer verdiklerini” söyledikleri lideri “hukuksuzluğun” sembolü haline dönüştürmekten kaçınmıyorlar.<br/>
Devletin kurumları hukuk dışına çıktıkça...<br/>
Askeri, yargıcı, rektörü hep birlikte “hukuk dışı” ittifaklar kurdukça...<br/>
Bu tuhaflıklar da sürecek.<br/>
Sadece devleti çökertmekle kalmayacaklar...<br/>
Mustafa Kemal’in adını da iyice yıpratacaklar.<br/>
Ama umurlarında değil.<br/>
Halktan öylesine nefret ediyorlar, halkı öylesine küçümsüyorlar ki o insanların kendi ülkelerinin geleceğinde söz sahibi olmalarını engelleyebilmek için her şeyi yaparlar.<br/>
Yapıyorlar da zaten.<br/>
?u son zamanlarda yaşadıklarımızın başka ne amacı var sanıyorsunuz?<br/>
<br/>
13.06.2008</p>
<br/>
<br/>
<br/>



<br/>


<div id="taraf_not">
</div>

</div>


</div>
