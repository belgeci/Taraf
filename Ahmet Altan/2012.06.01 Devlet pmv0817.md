# Devlet

*Ahmet Altan 01.06.2012*

<div class="yazi"><p>Sorumuz basit ve net.<br/><br/><b>“Devlet, vatandaşlarının özel hayatına karışma hakkına sahip midir?”</b></p>
<p>Kemalist Cumhuriyet’in buna cevabı da basit ve nettir.<br/><br/><b>“Evet, devletin karışmaya hakkı vardır.”</b></p>
<p>Niye buna inanıyor Cumhuriyet?</p>
<p>Çünkü <b>“halkın”</b> eğitilmesi gereken bir cahil sürüsü olduğuna, doğru kararlar veremeyeceğine, daima <b>“eğitimliler”</b> tarafından yönlendirilip yönetilmesi gerektiğine inanıyor.</p>
<p>Bir kadın başını örtüyorsa bu onun <b>“cehaletindendir”</b>, <b>“gericiler”</b> tarafından aldatılmasındandır.</p>
<p>Bu <b>“cehaleti”</b> önlemek için de “<b>başörtüsünü”</b> yasaklar.</p>
<p>Kadını, kendi başına karar verebilecek biri olarak görmez.</p>
<p>Kadının yerine ne giyeceğine <b>“devlet”</b> karar verir.</p>
<p>Bugün Kemalistler devlet yönetimindeki yerini kaybetti, devleti artık <b>“muhafazakâr dindarlar”</b> yönetiyor.</p>
<p>Değişen ne?</p>
<p>Devletin vatandaşın özel hayatına karışma yetkisi olduğu inancı aynen duruyor.</p>
<p>Sadece <b>“neye karışacağı”</b> konusu değişti.</p>
<p>Muhafazakârların devleti de <b>“halkın”</b> cahil olduğuna, doğru kararlar veremeyeceğine ve <b>“dindarlar”</b> tarafından yönlendirilip yönetilmesi gerektiğine inanıyor.</p>
<p>Bir kadın kürtaj yaptırmaya karar verirse bu onun <b>“cehaletindendir”</b>, <b>“dinsizler”</b> tarafından aldatılmasındandır.</p>
<p>Bu cehaleti önlemek için de <b>“kürtajı”</b> yasaklar.</p>
<p>Kadını kendi başına karar verebilecek biri olarak görmez.</p>
<p>Kadının yerine ne “<b>yapması gerektiğine”</b> devlet karar verir.</p>
<p>Birbirinin aynısı olan yönetim biçimleriyle karşı karşıyayız.</p>
<p>Halk gene bir <b>“sürü”</b>, yöneticiler gene <b>“çoban”</b>.</p>
<p>Kadının tek başına doğru karar veremeyeceğine Kemalistler de muhafazakârlar da aynı şekilde inanıyor.</p>
<p>Eskiden kadınların başörtüsü takıp takamayacağına Genelkurmay başkanı karar veriyordu, bugün kadının kürtaj yaptırıp yaptırmayacağına Başbakan Erdoğan karar veriyor.
                                    	<br/><br/>
<a class="lnk2" href="/web/20130525034837/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-devlet-3.htm), [web.archive.org (arşiv bağlantısı)](http://web.archive.org/web/20130525034837/http://www.taraf.com.tr/ahmet-altan/makale-devlet-3.htm)
