# Murat Karayılan’a

*Ahmet Altan 01.10.2011*

<div class="yazi"><p>Yahu, hiç mi farkınız yok sizin birbirinizden, Türk’ü Kürt’ü hiç mi fark etmiyor, emrinizde herkesi öldürtecek adamlar, silahlılar bulunduğu için mi böylesine kibirli, nobran, tehditkârsınız, o silahın size herkese hükmetme yetkisi verdiğini mi sanıyorsunuz, elinizde silahlarınız var diye bu halk sizin köleniz, yanaşmanız, tebaanız mı oluyor?</p>
<p>Sen kim olarak bütün Kürtlere emirler yağdırıp talimatlar veriyorsun, atası mısın, ağası mısın, efendisi misin?</p>
<p><b> <br/>“Bize akıl öğretmeyin”</b> diyorsun, arkasından maşallah herkese akıl öğretiyorsun, bütün Kürt halkına, bütün Kürt Sivil Toplum Kuruluşlarına, Kürdistan’daki bütün barolara, medyaya ve tabii <i>Taraf</i> Gazetesi’ne.</p>
<p>Seni bizim hepimizden daha <b>“akıllı”</b> yapan şey ne?</p>
<p>Kimse sana ve arkadaşlarına akıl öğretmeyecek ama sen hepimize akıl öğreteceksin, bu ayrıcalığı neye borçlusun?</p>
<p>Yoksa seni hepimizden akıllı yapan elindeki silah mı?</p>
<p>Bir keresinde övünerek söylemiştin ya, <b>“24 saat içinde istediğimiz herkesi öldürtürüz”</b> diye, bu mu seni hepimizden akıllı kılan?</p>
<p>Sen <b>“Hepiniz susun, sadece ben konuşacağım, ben akıllıyım”</b> diyeceksin, biz de <b>“Aman susalım yoksa bizi sokak ortasında öldürürler”</b> deyip susacağız, sen de böylece herkesten akıllı olacaksın, öyle mi?</p>
<p>Bütün generaller böyle düşünür, öldürtürler de, öldürttüler de... Ama bir kere bu yola girdin mi artık iflah etmezsin çünkü haklılığını kanıtlayamadığın, haklı olmadığın için öldürdüğünde insanlar bunu niye yaptığını anlarlar.</p>
<p>Birini sustursan, öbürü konuşur.</p>
<p><b><br/>“Ceylanların, Uğurların katillerinin peşine düştünüz mü, o katilleri deşifre ettiniz mi”</b> diye soruyorsun, bu soruyu bize soracak babayiğit daha doğmadı.
                                    	<br/><br/>
<a class="lnk2" href="/web/20111228143448/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-murat-karayilan-a.htm), [web.archive.org (arşiv bağlantısı)](http://web.archive.org/web/20111228143448/http://www.taraf.com.tr:80/ahmet-altan/makale-murat-karayilan-a.htm)
