# İşkence ve Kürtler

*Ahmet Altan 28.07.2012*

<div class="yazi"><p>İnsan bıkıyor bazen, <b>“yeter artık”</b> demek istiyor, yıllardır her meşrepten, her renkten adam geldi, hepsi de aynı oyunlara, aynı yalanlara, aynı zorbalıklara sarıldı.</p>
<p>Bundan bir sonuç çıkmadığını görüyorlar, gene de aynısını yapıyorlar.</p>
<p>Şimdi de AKP iktidarı <b>“askerî vesayetin”</b> bütün ezberlerini piyasaya sürüyor.</p>
<p>Emniyet Müdürlüğü’nün <b>“işkence”</b> ile ilgili açıklamasını okuduğumda, Genelkurmay’ın Aktütün ile ilgili <b>“yalanlamasını”</b> hatırladım.</p>
<p>O büyük facianın haberini <b>“görüntülerle”</b> verirken, iki derenin adı karışmış, Genelkurmay o <b>“derelerin” </b>yanlış verildiğini söylüyordu <b>“yalanlamasında”</b> ama bunu öyle bir söylüyordu ki sanırsın haber hepten yanlış.</p>
<p>Öyle olmadığını yazdık.</p>
<p>Daha sonra işin gerçeğini kendileri de itiraf etti zaten.</p>
<p>Niye yalan söylediler, niye gerçeği bile bile çarpıtmaya çalıştılar?</p>
<p>Yalanı zorla, baskıyla kabul ettirmeye alışmışlardı, yandaş medyaları da vardı, böyle uyduruk bir yalanlamayla olayı kapatırız sandılar.</p>
<p>AKP iktidarının Emniyet’i de şimdi askerî vesayetin Genelkurmay’ı gibi davranıyor.</p>
<p>Onları da suçlamıyorum, başlarında <b>“haberi incelemedim”</b> diyen, işkenceye, tecavüze aldırmayan, böyle korkunç olaylar karşısında kılı bile kıpırdamayan, bunları doğal bulan bir bakanları varken ne yapacaklar?</p>
<p>Emniyet, İstanbul’da Terörle Mücadele’nin başına atanan polis şefinin <b>“tayinini”</b> savunurken, bu polisin <b>“mahkûm”</b> olmadığını,  Avrupa İnsan Hakları Mahkemesi’nin de polisi mahkûm etmediğini söylüyor.</p>
<p>O bölüm aynen şöyle:<br/><br/><b>“Emniyet Müdürü Ay hakkında Yargıtay’ca onanmış hiçbir ceza olmadığı gibi, haberlerde sunulan iddiaların aksine Türkiye, Emniyet Müdürünün fiilleri dolayısıyla AİHM’de ceza almamış; olayda adı geçen bayanın ifadelerinde veya doktor raporlarında hiçbir darp-cebir ve tecavüz iddiası veya belirtisi olmadığı halde gözaltı işleminden dokuz ay sonra yapmış olduğu iftiralar nedeniyle yetersiz tahkikattan dolayı cezalandırılmıştır.
                                    	<br/><br/>
<a class="lnk2" href="/web/20130525023518/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</b></p></div>

Kaynak: [taraf.com.tr](http://www.taraf.com.tr/ahmet-altan/makale-iskence-ve-kurtler.htm), [web.archive.org (arşiv bağlantısı)](http://web.archive.org/web/20130525023518/http://www.taraf.com.tr/ahmet-altan/makale-iskence-ve-kurtler.htm)
