# Clinton ve Erdoğan

*Ahmet Altan 01.07.2011*

<div class="yazi"><p>Bu muhalefete acıyorum.</p>
<p>Çok çaresizler ve çok tembeller.</p>
<p>Öyle büyük bir çalışkanlık da gerekmiyor aslında, aralarında İngilizce bilen biri <i>Google</i>’a girip <b>“it’s economy stupid”</b> yazacak.</p>
<p>Karşısına çıkan <i>Wikipedia</i>’da beş satır yazı okuyacak.</p>
<p>1992’de <b>“yenilmez”</b> sanılan Baba Bush’un rakibi olan genç Arkansas Valisi Bill Clinton’ın <b>“seçim kampanyası yöneticisi”</b> James Carville’in <b>“seçim karargâhının”</b> duvarına yazdırdığı üç maddelik stratejiye bir bakacak.</p>
<p>Üç kısa satır var orada.</p>
<p>• Tutuculuğa karşı değişim.</p>
<p>• Ekonomi, aptal.</p>
<p>• Sağlık meselesini unutma.</p>
<p>Yapacakları bu kadar.</p>
<p>Sonra eğer biraz akılları varsa Tayyip Erdoğan’ın yüzde elli oy aldığı son seçimdeki stratejisini bir daha gözden geçirecekler.</p>
<p>Bingo.</p>
<p>Clinton’ın 1992 seçim stratejisinin aynısını Erdoğan’ın 2011 seçim stratejisi olarak uyguladığını görecekler.</p>
<p>Erdoğan, partisinin en <b>“değişimci”</b> parti olduğunu vurgulamış, sürekli ekonomik gelişmeyle yatırımları anlatmış ve bütün mitinglerde her kente yapılan sağlık tesislerini teker teker saymıştı.</p>
<p>Siz muhalefetin zavallılığına bakın ki karşısındaki iktidarın izlediği stratejiyi bile anlayamadı.</p>
<p>Üstelik Erdoğan bu stratejiyi izlerken, Clinton’a kıyasla çok büyük bir avantaja sahipti.</p>
<p>Dünyanın <b>“en hızlı büyüyen”</b> ekonomisini yaratan liderdi.
                                    	<br/><br/>
<a class="lnk2" href="/web/20111214091513/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-clinton-ve-erdogan.htm), [web.archive.org (arşiv bağlantısı)](http://web.archive.org/web/20111214091513/http://www.taraf.com.tr:80/ahmet-altan/makale-clinton-ve-erdogan.htm)
