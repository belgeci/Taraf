# Türkiyelileşmek ve KCK

*Ahmet Altan 04.04.2012*

<div class="yazi"><p>Hava inadına bahar.</p>
<p>Gökyüzü, <b>“aklı olan Türkiye’yle uğraşmaz”</b> diye bağırıyor.</p>
<p>Ama öyle bir ülkede yaşıyoruz ki akıllı olmak ahlaksızlığa yakın düşüyor.</p>
<p>Hapishaneler insan dolu.</p>
<p>Bir KCK iddianamesi açıklandı, evlere şenlik.</p>
<p>Neredeyse bütün Kürtleri ve Kürt tanıdıkları olanları hapse atacaklar.</p>
<p>Önceki gün AKP eski Diyarbakır Milletvekili Abdurrahman Kurt, Neşe Düzel’le yaptığı müthiş konuşmada aslında işin sırrını açıkladı.<br/><br/><b>“Burası fazla Türk, Türkler de biraz Türkiyelileşmeli”</b> diyordu.</p>
<p>Sonra <b>“Türk”</b> olanları sayıyordu.</p>
<p>Türk bayrağı, Türk anayasası, Türk devleti, Türk Kızılay’ı...</p>
<p>Her şey bu kadar Türk olunca, Kürtlerin de aynı şeyleri kendileri için talep etmelerinin bir hak olacağını söylüyordu.</p>
<p>Bizim Cumhuriyet bu ülkede sanki hiç Kürt yokmuş, herkes Türk’müş gibi bir anlayışla kurulmuş.</p>
<p>Kürtlerin de Türk olmayı kabul edeceği varsayılmış.<br/><br/><b>“Kabul etmeyeni de öldürürüz”</b> diye düşündüler herhalde.</p>
<p>Epeyce öldürdüler de ama Kürtlere <b>“biz de Türk’üz”</b> dedirtemediler.<br/><br/><b>“Niye Türk’üm demiyorsun”</b> diye de kızdılar.</p>
<p>Atatürk, <b>“ne mutlu Türk’üm diyene”</b> deyip Kürtlere mesajı vermiş, <b>“mutlu olmak istiyorsan ‘Türk’üm’ de yoksa mutlu olamayacaksın”</b>.<br/><br/><b>“Seni mutsuz ederim”</b> diyor anlayacağınız.</p>
<p>Mutsuz da ettiler.</p>
<p>Çekmediği çile kalmadı Kürtlerin.</p>
<p>Hâlâ da çekiyorlar.</p>
<p>Savaş da olsa, barış da olsa, müzakere de olsa Kürt meselesi çözülemiyor.</p>
<p>Çünkü Kürtler Türkleri kızdıracak kadar mantıklı sorular soruyorlar.<br/><br/><b>“Ben de bu ülkenin vatandaşıysam niye herşey Türk burada, niye Türk bayrağı, Türk devleti, Türk anayasası var?”</b></p>
<p>Haklı bir soru değil mi?</p>
<p>Türklerin bayrağı varsa Kürtlerin de olmalı, Türklerin devleti varsa Kürtlerin de olmalı, Türklerin anayasası varsa Kürtlerin de olmalı.</p>
<p>Ya da böyle herşeyi ikiye ayırmak istemiyorsanız, bayrak, devlet, anayasa sadece bu ülkede yaşayan Türklerin değil bu ülkede yaşayan Kürtlerin de bayrağı, devleti, anayasası haline gelmeli.
                                    	<br/><br/>
<a class="lnk2" href="/web/20130525042256/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-turkiyelilesmek-ve-kck.htm), [web.archive.org (arşiv bağlantısı)](http://web.archive.org/web/20130525042256/http://www.taraf.com.tr/ahmet-altan/makale-turkiyelilesmek-ve-kck.htm)
