# Gerek yok ki...

*Ahmet Altan 22.10.2011*

<div class="yazi"><p>Diyarbakır Belediye Başkanı Osman Baydemir çok kısa ve çok etkileyici bir konuşma yaptı dün.</p>
<p><b><br/>“Yirmi birinci yüzyılda kurşun sıkmak haramdır”</b> dedi.</p>
<p>Nihayet yaşadığımız çağı hatırlayan ve hatırlatan bir siyasetçi çıktı.</p>
<p>Bu yüzyılda artık sorunlar <b>“kurşunlarla”</b> çözülmüyor.</p>
<p>Türkiye’de çözümü <b>“kurşunda”</b> aramakta kararlı olan Kürtler de Türkler de hüsrana uğrayacak.</p>
<p><b><br/>“Zamanın”</b> ve çağın koşullarının bu kadar gerisinde kalarak başarılı olmak imkânsız çünkü.</p>
<p>Varlığını, fikre, tartışmaya, siyasete değil de şiddete dayayan bütün diktatörlerin birer birer yıkıldığı bir dönemdeyiz.</p>
<p>Kaddafi, halk <b>“özgürlük”</b> diye sokağa çıktığı gün yenilmişti ama anlamadı.</p>
<p>Dünya ve Libya hiç değişmiyormuş gibi davranmaya çalışmasının bedelini çok ağır ödedi.</p>
<p>Değişimi hiç kavrayamadığı gibi değişimi engelleyebileceğini sanmak gibi korkunç bir hataya kapıldı.</p>
<p>Diktatörler hiç ders almıyor, şimdi aynı hatayı Esad sürdürüyor.</p>
<p>Bugün binlerce asker sınırın içinde ve dışında PKK’lı arıyor.</p>
<p>Buna gerek yok ki...</p>
<p>Sadece kendi sınırlarınızı ve karakollarınızı koruyabilmeniz yeter.</p>
<p>Kendinizi savunmayı becerin ve Türkiye’yi demokrat ve özgür bir ülke yapacak adımları atın.</p>
<p>PKK tarzı bir şiddet çağın çok gerisinde kaldı, böyle bir anlayış ancak <b>“havasız”</b> bir ortamda varlığını sürdürebilir, siz bol oksijenli bir özgürlük havasını ülkeye taşıyabilirseniz PKK’nın peşine silahla düşmenize hiç gerek kalmaz.
                                    	<br/><br/>
<a class="lnk2" href="/web/20111216174255/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-gerek-yok-ki.htm), [web.archive.org (arşiv bağlantısı)](http://web.archive.org/web/20111216174255/http://www.taraf.com.tr:80/ahmet-altan/makale-gerek-yok-ki.htm)
