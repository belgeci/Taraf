# Barış ve BDP

*Ahmet Altan 29.03.2012*

<div class="yazi"><p>Ümitsiz görünen bir sıkışıklığın içinde bir ümit kıvılcımı var gibi gözüküyor. </p>
<p>Bu kıvılcıma hep birlikte üflersek, belki hepimizi ısıtacak bir barış ateşi yakabiliriz. </p>
<p>Savaş yangınını körüklemeye meraklı bunca insan varken neden barış kıvılcımını canlandırmamız gerektiğini anlamak için önce durumu bir görmeliyiz herhalde. </p>
<p>Hükümet, <b>“yeni strateji”</b> diye bir şey açıkladı. </p>
<p>Sadece çatışma ve savaş çıkar bu stratejiden.</p>
<p>Nasıl bir savaş olacak peki bu?</p>
<p>Benim görebildiğim kadarıyla şöyle bir savaş olacak.</p>
<p>PKK ne zaman bir hamle yapsa ve polis ya da asker öldürse, devlet güçleri daha fazla PKK’lı öldürecek.</p>
<p>Savaş, insanları insafsızlaştırıyor, <b>“karşı taraftan”</b> daha fazla adam öldüğü sürece kimse ölenlere aldırmıyor.</p>
<p>İki taraf için de geçerli bu barbar matematik.</p>
<p>Peki, böyle bir savaşın iktidara ne faydası var?</p>
<p>PKK’lıları öldürdükçe <b>“milliyetçi”</b> oyları arkasında topluyor, muhalefetin savaşı sorgulamasına engel oluyor ve <b>“ne yapayım ortada savaş varken ben Kürt meselesini çözemem ki”</b> diyerek hiçbir çözüm adımı atmıyor.</p>
<p>Silah, iktidarın her türlü antidemokratik girişimini de <b>“perdeliyor”</b>, insanların hapse atılmasını, gazetelerin kapatılmasını en azından Türk tarafı dert etmiyor.</p>
<p>Bu uygulamaları eleştiren <b>“yabancılara”</b> da <b>“PKK yüzünden böyle yapmak zorundayız”</b> deniyor.</p>
<p>Cumhurbaşkanlığı seçimlerine kadar <b>“işi idare etmek”</b> imkânına kavuşuyor iktidar.</p>
<p>PKK ise hep bir gün <b>“psikolojik üstünlüğü”</b> ele geçirip, iktidarı kendi istediği türden bir anlaşmaya zorlayabileceği umuduyla iktidarın bu oyununu engellemiyor.</p>
<p>Safları sıklaştırıp kendi liderlik konumunu koruyor.</p>
<p>Böyle baktığımızda iki tarafın da savaştan cayması için bir neden bulunmuyor.</p>
<p>Ama bir de <b>“işin”</b> öbür tarafı var.
                                    	<br/><br/>
<a class="lnk2" href="/web/20130525033354/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-baris-ve-bdp.htm), [web.archive.org (arşiv bağlantısı)](http://web.archive.org/web/20130525033354/http://www.taraf.com.tr/ahmet-altan/makale-baris-ve-bdp.htm)
