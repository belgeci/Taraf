# Mahkeme ve Federasyon

*Ahmet Altan 13.07.2011*

<div class="yazi"><p>Biraz sonra Futbol Federasyonu eski Başkanı Mahmut Özgener’in oturacağı sandalyeye oturup ifade verdim.</p>
<p>Benim ifademi alan savcı, benden hemen sonra Özgener’in ifadesini alacaktı.</p>
<p>Savcının önündeki o sandalye aslında Türkiye’nin iki yüzünü gösteriyordu.</p>
<p>Şu anda iç içe geçmiş gibi gözüken eski ve yeni Türkiye bazen böyle tek bir sandalyede üst üste düşebiliyordu.</p>
<p>Kadıköy Basın Savcısı, BDP ve Leyla Zana hakkında yazdığım bir yazıdan dolayı benim <b>“terör örgütü propagandası yapmak”</b> suçundan yargılanmamı isteyerek suç duyurusunda bulunmuştu.</p>
<p>Yazı, şu anda parlamentoda bulunan <b>“meşru”</b> bir partinin, <b>“meşru”</b> milletvekilinin sözlerine dayanıyor, o sözleri yorumluyordu.</p>
<p>Ama <b>“eski Türkiye”</b> hâlâ parlamentodaki bir <b>“siyasi partiyi”</b> terör örgütüyle eşdeğer tutup, o partinin milletvekilini terörist olarak görüyordu.</p>
<p>Beni oraya gönderen savcı Türkiye’nin gerçeklerinin farkında değilmiş gibiydi, ne Güneydoğu’daki gazetelere yansıyan günlük konuşmalardan, ne seçimler sırasında yapılan propagandalardan, ne devletin Öcalan’la müzakereler sürdürmesinden haberdardı.</p>
<p>On beş yıl önce beni aynı mahkemede defalarca yargılayan zihniyeti aynen sürdürerek bir kere daha beni oraya gönderiyordu.</p>
<p>Savcının kafasında <b>“Kürt”</b> ya da <b>“Kürdistan”</b> sözcüğü doğrudan doğruya <b>“terörle”</b> çakışıyordu.</p>
<p>Yeni Türkiye o noktaları çoktan geçmişti.</p>
<p>Ama savcı on beş yıl öncede kalmıştı.</p>
<p>Bunu da çok yadırgamamak lazım belki.
                                    	<br/><br/>
<a class="lnk2" href="/web/20111123071928/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123071928/http://taraf.com.tr/ahmet-altan/makale-mahkeme-ve-federasyon.htm)
