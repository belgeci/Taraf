# Nevruz, Kemalizm ve din

*Ahmet Altan 21.03.2012*

<div class="yazi"><p>Kemalizmin en büyük ve en korkunç zaferi, dindarların damarına milliyetçilik zehrini enjekte etmek oldu.</p>
<p>İki büyük kazanç sağladı böylece.</p>
<p>Birincisi, tasavvufta billurlaşmış olan sevecenliği, hoşgörüyü, <b>“yaratılanı yaratandan ötürü sevme”</b> yeteneğini içselleştiren bir din anlayışının ortak bir kültür zemini oluşturmasını ve bu ortak kültür çerçevesinde bir <b>“hakkaniyet”</b> mücadelesine girişebilme gücüne ulaşmasını engelleyerek kendini <b>“tekleştirmeyi”</b> becerdi.</p>
<p>İkincisi de, sürekli olarak ezdiği, horladığı dindarları, her istediğinde milliyetçilik dizginleriyle durdurup denetlemeyi ve kendi amaçları için kullanmayı başardı.</p>
<p>Dindarları Kemalistleştirdi.</p>
<p>Dindarları dinleyin, anlattıkları mesellere, söyledikleri hadislere kulak verin, hep <b>“hoşgörüden, şefkatten, merhametten, adaletten”</b> söz ettiklerini göreceksiniz.</p>
<p>Peygamberinin <b>“veda hutbesinde”</b> kavmiyetçiliği lanetlediği bir dinin mensuplarının kendilerine İslam’ın geçmişinden bir milliyetçilik hikâyesi çıkarmalarının pek kolay olmayacağını zaten görürsünüz.</p>
<p>Ama aynı dindarların <b>“ameline”</b> baktığınızda, karşınıza milliyetçiliğin o çirkin hoyratlığı çıkar.</p>
<p>Bu ülkenin dindarlarını <b>“Türk-İslam”</b> sentezine inandırmış bir sistem var karşımızda.</p>
<p>Sosyalizm karşısında <b>“nasyonal sosyalizm”</b> neyse, İslam’ın karşısında <b>“Türk-İslam”</b> sentezi de odur bence.</p>
<p>Elbette bu konuları benden çok daha iyi bilen insanlar var bu ülkede, sıradan bir mümin bile bunları benden iyi bilir ama bizim dindarların <b>“milliyetçilik-din”</b> ilişkisini kalabalıklar önünde konuşmaktan ne yazık ki ödleri patlar.</p>
<p>Tek tek konuştuğunuzda İslam’ı bilen her dindar size <b>“dinde milliyetçiliğe yer olmadığını”</b> söyler ama bunu yüksek sesle gündeme getirmez.
                                    	<br/><br/>
<a class="lnk2" href="/web/20130525042247/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-nevruz-kemalizm-ve-din.htm), [web.archive.org (arşiv bağlantısı)](http://web.archive.org/web/20130525042247/http://www.taraf.com.tr/ahmet-altan/makale-nevruz-kemalizm-ve-din.htm)
