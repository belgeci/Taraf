# Deniz Feneri ve AKP

*Ahmet Altan 02.09.2011*

<div class="yazi"><p>Bu Deniz Feneri davası, hükümetin başına ciddi bir dert açacak gibi gözüküyor.</p>
<p>Yapılan her hamle, her açıklama, her işlem siyasi iktidarın sorununu derinleştiriyor.</p>
<p>Aslında, büyük kuşku Hâkimler ve Savcılar Yüksek Kurulu’na Adalet Bakanlığı bürokratları doldurulduğunda ortaya çıkmıştı, <b>“ne yapıyor bunlar”</b> sorusu sorulmuştu.</p>
<p>Deniz Feneri davasındaki uygulamalar ise kuşkuları arttırdı.</p>
<p>Bu davanın sanıkları, biliyorsunuz, AKP hükümetine yakın çevrelerden.</p>
<p>Olay ilk patlak verdiğinde, AKP’nin en dürüst isimlerinden biri olan Bülent Arınç’ın <b>“Ben olsam hemen görevden alırım”</b> demesine rağmen RTÜK yöneticisi olan sanığa dokunulmamıştı.</p>
<p>Daha sonra, bu sanıklar tutuklandı.</p>
<p>Ve, sanıkları tutuklayan üç savcı birden HSYK tarafından görevden alındı.</p>
<p>Bu, sıradan ve kolayca kabul edilebilecek bir işlem değil.</p>
<p>Savcıların <b>“resmî evrak üzerinde tahrifat”</b> yaptığı iddia ediliyor.</p>
<p>Dün <i>Radikal</i> gazetesindeki Deniz Zeyrek’in haberinde, savcıların bu konudaki açıklamaları ve karşı soruları yer alıyordu.</p>
<p>Diyorlar ki, <b>“Biz sanıkların şirketlerdeki paylarına el konulması konusundaki mahkeme kararını Tapu Kadastro’ya gönderirken, mahkemenin aynı metinde verdiği diğer iki kararın üstünü kapattık, bunun için bizi tahrifatla suçluyorlar”.</b></p>
<p>Niye kapatmışlar peki?</p>
<p><b><br/>“Çünkü,”</b> diyor savcılar <b>“o kararlar Tapu Kadastro’yu ilgilendirmiyordu ve böyle durumlarda evrakın gönderildiği mercii ilgilendirmeyen bölümlerin üstü kapatılır, yargı sistemimizde bu uygulama bir usul haline gelmiştir, üstünü kapatmak ‘bu kısımlar seni ilgilendirmiyor’ anlamına gelir”</b>.
                                    	<br/><br/>
<a class="lnk2" href="/web/20111229132557/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-deniz-feneri-ve-akp.htm), [web.archive.org (arşiv bağlantısı)](http://web.archive.org/web/20111229132557/http://www.taraf.com.tr:80/ahmet-altan/makale-deniz-feneri-ve-akp.htm)
