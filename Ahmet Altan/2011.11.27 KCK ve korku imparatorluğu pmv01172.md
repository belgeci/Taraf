# KCK ve korku imparatorluğu

*Ahmet Altan 27.11.2011*

<div class="yazi"><p>Bu hükümetle ilgili yaygın olarak kullanılan bir deyim bu <strong>“korku imparatorluğu”</strong> lafı. Birçok yabancı gazeteci de hep bunu soruyor, korkunun kaynağını, gerçek olup olmadığını öğrenmeye çalışıyor.</p>
<p>Hükümet bu <strong>“imajından”</strong> memnun mu,<strong> “ne güzel korkutuyoruz”</strong> diye seviniyor mu bilmiyorum.</p>
<p>Eğer memnunlarsa ve korkutmak konusunda yarışa çıkacaklarsa, İdi Amin’le, yamyam kabileleriyle rekabet etmeleri zor olur, böyle bir yarışa katılmak çok da saygı kazandırmaz insana.</p>
<p>Bence, daha uygunu ve yakışanı bu <strong>“imajdan”</strong> rahatsız olmak, vatandaşına <strong>“güven”</strong> veren bir hükümet olarak iktidarda kalmaktır.</p>
<p>Peki, bu imaj nereden kaynaklanıyor? Birincisi, mahkemeye, <strong>“niye tutuklandığını tutuklanan insana söylememe”</strong> hakkını veren o korkunç yasadan kaynaklanıyor.</p>
<p>Sadece Türkiye tarihinin değil insanlık tarihinin de en korkunç yasa maddelerinden biri bu.</p>
<p>Sen adamı tutuklayacaksın, yıllarca yargılamadan içeride tutacaksın ama niye tutukladığını söylemeyeceksin.</p>
<p>Kafka romanından beter.</p>
<p>Bu ülkeyi yönetenler, böyle bir maddenin olduğu bir ülkeyi yönetmekten utanmıyorlarsa, bu, utanılacak bir şey olmadığını değil, bazılarının utanma duygusunun epeyce yıprandığını gösterir.</p>
<p>Başbakan Erdoğan, Arap Baharı’nın diktatörleri devirdiği bu iklim ve coğrafyada “lider” olmak istiyorsa önce kendi ülkesindeki bu tür hukuk sefaletlerini önlemek zorunda.</p>
<p>Böyle yasalar varken gidip Birleşmiş Milletler’de, Avrupa Parlamentosu’nda<strong> “özgürlük ve uygarlık”</strong> dersi vermeye kalkanın alnının çatına bu maddeyi yapıştırırlar.
                                    	<br/><br/>
<a class="lnk2" href="/web/20120902042740/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-kck-ve-korku-imparatorlugu.htm), [web.archive.org (arşiv bağlantısı)](http://web.archive.org/web/20120902042740/http://www.taraf.com.tr:80/ahmet-altan/makale-kck-ve-korku-imparatorlugu.htm)
