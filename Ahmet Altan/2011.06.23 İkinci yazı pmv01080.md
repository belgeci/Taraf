# İkinci yazı

*Ahmet Altan 23.06.2011*

<div class="yazi"><p>Bir köşe yazarının herhalde en nefret ettiği şey gündüz yazdığı bir yazıyı akşam yeniden yazmak zorunda kalmaktır.</p>
<p>Öyle bir ülkede ve öyle bir hukuk sisteminin içinde yaşıyoruz ki her yanımız mayınlarla kaplı, fikirlerini söylemeye kalkanlar birbirlerinin zıddı maddelerle dolu yasalarımızın bir maddesinden kurtulabilseler diğerine yakalanıyorlar.</p>
<p>Dün, Yüksek Seçim Kurulu, Türkiye’yi birbirine katacak bir karar alarak Hatip Dicle’nin milletvekilliğini iptal etti.</p>
<p>Dicle’ye verilen 78 bin oy çöpe gitti.</p>
<p>Onun yerine, Dicle kadar oy almamış başka bir aday YSK tarafından milletvekilliğine<strong> “atandı.”</strong></p>
<p>Dicle’nin avukatlarından biri, müvekkilinin milletvekilliğinin iptal edilemeyeceğini çünkü Türk Ceza Kanunu’nun 53. Maddesine göre ceza çekildikten sonra mahkûmiyetin getirdiği bütün kısıtlamaların da kalkacağını söyledi.</p>
<p>Ben de bu hukukî bakış açısına göre yazdım ilk yazıyı.</p>
<p>Ama daha sonra başka hukukçular, Adlî Sicil Kanunu’nun bilmem kaçıncı maddesine göre <strong>“terör suçlarından”</strong> mahkûm olanların cezaları bittikten sonra üç yıl boyunca milletvekili olamayacağını söylediler.</p>
<p>Anlayacağınız ortada iki madde var ama Dicle’ye <strong>“terör”</strong> kısmı uygulanıyor.</p>
<p>Normal ceza kanununun maddeleri ona uygulanmıyor.</p>
<p>Bir adamın sadece <strong>“konuştuğu”</strong> için terör suçlusu sayılması bir rezalet, herkese uygulanan ceza yasasından değil başka bir yasadan cezalandırılması başka bir rezalet ama Türkiye’de <strong>“hukuk sistemi”</strong> diye buna deniyor ve bu sistem bir türlü değiştirilmiyor.</p>
<p>Daha sonra konuştuğum hukukçular, Adlî Sicil Kanunu’nun o maddesinin uygulanmasının bizim hukuk sistemimize uygun olduğunu ama bir insan <strong>“halkın iradesiyle”</strong> milletvekili seçildikten sonra hiçbir adlî merciin bu hakkı geri alamayacağını, ancak Meclis’in bir üyesinin milletvekilliğini kaldırabileceğini ileri sürdüler.
                                    	<br/><br/>
<a class="lnk2" href="/web/20111214091534/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-ikinci-yazi.htm), [web.archive.org (arşiv bağlantısı)](http://web.archive.org/web/20111214091534/http://www.taraf.com.tr:80/ahmet-altan/makale-ikinci-yazi.htm)
