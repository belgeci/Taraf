# Atatürk ilke ve inkılâpları

*Ahmet Altan 31.08.2012*

<div class="yazi"><p>Bizim ülkede eğitim sistemi, insanları donanımlı, çağdaşlarıyla rekabet edebilecek düzeyde bireyler hâline getirmek için değil, bilinçaltlarına zehir enjekte edip sakatlamak için kurulmuştur.</p>
<p>Evrensel gerçekler değil, yerel yalanlar öğretilir.</p>
<p>Çünkü yönetimde kim varsa, o, insanları kendine itaat edecek kullar olarak biçimlendirmek ister.</p>
<p>Çocukların bütün yaratıcılıklarını, özgürce düşünebilme yeteneklerini kırarak onları dar kalıpların içine tıkıştırır.</p>
<p>On dokuzuncu yüzyılda küçük ayakları olsun diye <b>“ayaklarına dar gelen”</b> ayakkabılar giydirilen Çinli kadınların ayakları gibi insanların beyinleri de sakat ve küçük bırakılır, o Çinli kadınlar nasıl yürüyemezse bizim eğitim sisteminden geçenler de özgürce düşünemezler.</p>
<p>Bu sistemli sakatlama çabaları ilkokuldan başlar ve üniversiteye kadar sürer.</p>
<p>Düşünün ki zaten kendisi bir <b>“köleleştirme”</b> kurumu olan YÖK’ün kanununda çocukları <b>“Atatürk milliyetçiliğine bağlı olarak”</b> yetiştirmek gibi bir amaç vurgulanmıştır.<br/><br/><b>“Atatürk milliyetçiliği”</b> Kenan Evren gibi darbecilerin hayalindeki ülkenin insanlarını kalıplara dökmek için uydurulmuş bir klişe.</p>
<p>Ne demek Atatürk milliyetçiliği?</p>
<p>Bu Atatürk milliyetçiliğinin diğer <b>“milliyetçiliklerden”</b> nasıl bir farkı bulunuyor?</p>
<p>Başına hangi insanın adını koyarsanız koyun milliyetçilik milliyetçiliktir ve üniversite eğitimiyle hiçbir alakası yoktur.</p>
<p>Kimya fakültesinde nasıl bir Atatürk milliyetçisi yetiştireceksiniz?</p>
<p>Atatürk’ün bulduğu kimya formülleri mi var?</p>
<p>Ya da Türklere ait, bizim gezegenin ve evrenin yasalarından farklı yasaları bulunan bir kimya bilimi mi bulunuyor?</p>
<p>Peki, doktorları nasıl Atatürk milliyetçisi yapacaksınız?</p>
<p>Atatürk’ün tıptaki yeri ne?</p>
<p>Böbrek transplantasyonunun Atatürk milliyetçiliğine uygun bir ameliyat biçimi mi bulunuyor?</p>
<p>Hipokrat’ı, Kopernik’i, Edison’u, Madam Curie’yi hangi <b>“milliyetçilik”</b> kriterlerine uygun olarak okutacaksınız?</p>
<p>Üniversitelerde bütün insanlığın birikimi öğretilir çocuklara, onlar bu birikime bir katkıda bulunabilecek düzeye gelsinler diye yetiştirilirler.
                                    	<br/><br/>
<a class="lnk2" href="/web/20130525043236/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-ataturk-ilke-ve-inkilaplari.htm), [web.archive.org (arşiv bağlantısı)](http://web.archive.org/web/20130525043236/http://www.taraf.com.tr/ahmet-altan/makale-ataturk-ilke-ve-inkilaplari.htm)
