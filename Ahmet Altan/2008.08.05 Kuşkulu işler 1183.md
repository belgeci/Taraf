# Kuşkulu işler

*Ahmet Altan 05.08.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p> </p><br/>
<p>Adaletin asıl amacı suçluları yakalamak değildir.</p><br/>
<p>Adaletin asıl amacı masumları korumaktır.</p><br/>
<p>Suçluları, masumları koruyabilmek için yakalayıp cezalandırır.</p><br/>
<p>Ve, adaletin en büyük endişesi bir suçsuzu cezalandırmaktır.</p><br/>
<p>“Bir suçsuz mahkûm olacağına, bin suçlu cezasız kalsın” anlayışı adaletin belkemiğini oluşturur.</p><br/>
<p>Biz, adaleti bir tür “intikam” gibi gördüğümüzden bizim için “cezalandırmak” asıldır, arada suçsuzların da kurban edilmesine pek aldırmayız.</p><br/>
<p>Hatta kurban ayinleri düzenleriz.</p><br/>
<p>Son Güngören saldırısıyla ilgili yakalananlar konusunda doğrusu adaletin bütün ölçülerine dikkat edildiğine pek emin değilim.</p><br/>
<p>İçişleri Bakanı’nın, onu desteklediğini açıklayan AKP hükümetinin, hükümetin bu olaydaki tutumuna destek olmaya koşan medyanın açıklamaları bende çok ciddi kuşkular uyandırıyor.</p><br/>
<p>İçişleri Bakanı, “suçluların” yakalandığını ve kesin kanıtların bulunduğunu söyledi.</p><i><br/>
</i><p>Hürriyet gazetesi, yakalananlardan “bombacı” Hüseyin Türeli’nin “bombayı patlatıp seyrettim” diye ifade verdiğini manşetten duyurdu.</p><i><br/>
</i><p>Sabah gazetesinden Umur Talu da, Türeli’nin bir başka “bombacı” ile birlikte Silopi’den giriş yaptığını yazdı.</p><br/>
<p>Bakanın sözleriyle <i>Hürriyet</i> gazetesinin haberini ve Talu’nun yazısını yan yana koyduğunuzda Türeli’nin “suçluluğuna” inanmamak mümkün değildi.</p><br/>
<p>Üstelik “bombacının” sözleri insanları öfkeden çıldırtabilirdi.</p><br/>
<p>Ama bir sorun vardı.</p><br/>
<p>Bütün bu “kesin kanıtlara”, “patlattım seyrettim” türünden net itiraflara, Silopi’den giriş yaptığına dair bilgilere rağmen mahkeme Türeli’yi ve arkadaşlarını “bomba atmaktan” değil “örgüt üyesi olmaktan” tutukladı.</p><br/>
<p>Kanıtlar, itiraflar, bilgiler bu kadar sağlamsa bu sanığın “katliam” suçundan tutuklanması gerekirdi.</p><br/>
<p>Neden örgüt üyeliğinden tutuklandı?</p><br/>
<p>Ya bakan ve medya yalan söylüyor ya da mahkeme yanlış nedenle tutukladı.</p><br/>
<p>Eğer ortada bir yalan varsa bunun iki dehşet verici sonucu olacak.</p><br/>
<p>Birincisi, “bombayı atmamış” birileri işlemedikleri bir suçtan cezalandırılacak.</p><br/>
<p>İkincisi, suçsuz birileri suçlanarak “asıl suçlular” saklanacak.</p><br/>
<p>Çünkü “bombacı” ilan edilen Türeli gerçek “bombacı” değilse, ele geçirilmemiş ve artık “aranmayan” bir başka bombacı olmalı.</p><br/>
<p>Bu karışık ve kuşkulu durumun aydınlığa kavuşması için İçişleri Bakanı’nın, bu sanığın bomba attığını belgeleyen kanıtları açıklaması gerekir.</p><i><br/>
</i><p>Hürriyet’in “patlattım seyrettim,” sözlerinin yazılı olduğu ifadenin tutanağını yayınlaması gerekir.</p><br/>
<p>Onlar bunları yaparsa, o zaman da dönüp mahkemeye “neden bomba atmaktan ve katliamdan tutuklamadınız” diye sorarız.</p><br/>
<p>Beni, AKP hükümeti ile medya arasındaki bu “koordinasyon” kuşkulandırıyor.</p><br/>
<p>Sadece bakan konuşmuş olsaydı ya da sadece <i>Hürriyet</i> yazmış olsaydı, “bir hata yapmış olabilirler” derdik ama böylesine bir “uyum” insana “hatanın ötesinde” bir şeyler olabileceğini düşündürüyor.</p><br/>
<p>Bilmediğimiz bir şeyler mi oluyor?</p><br/>
<p>Bir şeyleri saklamak için işbirliği mi yapılıyor?</p><br/>
<p>Bu arada, PKK bir açıklama daha yaparak “Güngören olayıyla bir ilgisi olmadığı” konusunda ısrar etti.</p><br/>
<p>Daha şaşırtıcı olanı ise Alman İstihbarat Teşkilatı başkanının <i>Bild</i> gazetesine bir demeç vererek, “bunun PKK’nın işi olmayabileceğini” söylemesiydi.</p><br/>
<p>Alman İstihbarat Teşkilatı neden bir başka ülkedeki bir patlamayla ilgili açıklama yapsın?</p><br/>
<p>Bir istihbarat teşkilatının böyle tuhaf bir iş yapması için çok önemli bir nedeni olmalı.</p><br/>
<p>O neden ne?</p><br/>
<p>Sadece bakanın iddialarına, <i>Hürriyet</i>’in yazdıklarına, PKK’nın açıklamalarına, Almanların sözlerine dayanarak durumu anlamaya çalışmakla yetinmedik elbette.</p><br/>
<p>Arkadaşlarımız Türeli’nin oturduğu mahalleye gitti, akrabalarıyla ve mahallenin muhtarıyla görüştü.</p><br/>
<p>“Bombacı” ailesiyle birlikte yaşıyordu.</p><br/>
<p>Kandil’den geldiği, Silopi’den girdiği söyleniyordu ama mahallenin muhtarı, “beş yıldan beri bu mahallede oturuyor ” diye ikametgâh ilmühaberinin üstüne el yazısıyla not düşüyordu.</p><br/>
<p>Sanık bir tekstil firmasında çalışıyordu.</p><br/>
<p>Bordro dökümleri vardı.</p><br/>
<p>Kandil’de bulunduğu iddia edilen dönemde yattığı hastanenin kayıtları bulunuyordu.</p><br/>
<p>Bu işte bir tuhaflık hissediliyor.</p><br/>
<p>Türeli belki gerçekten suçludur, bunu bilemeyiz.</p><br/>
<p>Ama İçişleri Bakanı ile <i>Hürriyet</i>’in kanıtları ve ifadeleri mutlaka göstermesi gerekiyor.</p><br/>
<p>Aksi takdirde bütün bunların bir plan dahilinde yapıldığı, birilerinin insanları kandırmak için özel bir senaryo yazdığı kuşkusundan kurtulamayacak hiç kimse.</p><br/>
<p>AKP, asıl suçluyu saklamak için gizli anlaşmalar mı yapıyor?</p><br/>
<p>Şu sırada dokunulmaması gereken bir “asıl suçlu” mu var?</p><i><br/>
</i><p>Hürriyet’in yayınladığı ifadenin tutanağı nerede?</p><br/>
<p>O tutanak varsa mahkeme onu niye göz ardı etti?</p><br/>
<p>Talu’ya, sanığın Silopi’den bir başka bombacıyla birlikte giriş yaptığını kim söyledi?</p><br/>
<p>Bu iddianın kanıtı ne?</p><br/>
<p>Türeli katil mi yoksa bir senaryonun kurbanı mı?</p><br/>
<p>Bombayı o attıysa niye “bombacılıktan” tutuklanmadı?</p><br/>
<p>O suçsuzsa, asıl suçlu kim ve nerede?</p><br/>
<p>Adaletin amacı suçsuzları korumaktır.</p><br/>
<p>Komploların amacı suçluları saklayıp suçsuzları mahkûm etmektir.</p><br/>
<p>Adaletle mi, komployla mı karşı karşıyayız?</p><br/>
<p>Güngören’de ölen masum insanlara, o insanların acı içindeki yakınlarına, öfkeyi ve ıstırabı ruhunda hisseden milyonlarca insana karşı bir sorumluluğumuz varsa, bu sualin gerçek cevabını bulmak zorundayız. </p><br/>
<p align="right"></p></font></p>
<br/>
<br/>
<br/>



<br/>


<div id="taraf_not">
</div>

</div>


</div>
