# Başbuğ, Uludere ve şeffaflık

*Ahmet Altan 07.01.2012*

<div class="yazi"><p>Yıllar önce de birkaç defa yazmaya çalışmıştım, gelişmiş dünyada <b>“sosyal anlaşma”</b> herkesin güvende olmasıdır, Türkiye’de <b>“sosyal anlaşma”</b> ise kimsenin güvende olmaması üzerine kurulmuştur.</p>
<p>Bu ülkede kimse güvende değildir.</p>
<p>Her ne kadar emekli Orgeneral Başbuğ <b>“Cumhuriyet tarihinde tutuklanan ilk eski Genelkurmay Başkanı”</b> olarak tanımlansa da benim hatırladığım kadarıyla 1960 darbesinde o zamanki Genelkurmay Başkanı Rüştü Erdelhun da tutuklanmıştı.</p>
<p>Yassıada’da yargılanıp idama mahkûm edilmişti.</p>
<p>Sonra cezası affedildi.</p>
<p>Bu ülkenin egemenleri geçmişi çok çabuk unuturlar.</p>
<p>Burası, kendini <b>“dokunulmaz”</b> sanan insanların çok olduğu ama <b>“dokunulmaz”</b> kimsenin bulunmadığı bir ülkedir.</p>
<p>Biz, padişahların bile öldürüldüğü, sadrazamların kellelerinin kesildiği Osmanlı geleneğinden geliyoruz.</p>
<p>Herkesi birden <b>“güvenceye”</b> kavuşturacak bir hukuk sistemi kuramadığımızdan, herkesin güvencesiz olduğu bir hukuksuzluk içinde yaşadık.</p>
<p>Hâlâ da öyle yaşıyoruz.</p>
<p>Emekli Orgeneral İlker Başbuğ, <b>“hükümeti devirme girişiminden”</b> tutuklandı ama onun <b>“suça bulaştığı”</b> iddia edilen, onda keyfince davranabileceği inancı yaratan o hukuksuz sistem aynen devam ediyor.</p>
<p>Başbuğ’un göreve ilk geldiği günlerdeki halini, konuşmalarını, tehditlerini hatırlıyorum, bir genelkurmay başkanı gibi değil bir “padişah” gibi konuşuyordu.</p>
<p>Halkından epeyce gerçeği sakladı.</p>
<p>Devletin şeffaf olmaması, devletin günahlarının kalın sır duvarlarıyla saklanması, medyanın bu sırların üstüne gitmemesi, <b>“yönetenlerde”</b> büyük cüret patlamaları yaratıyor, istediklerini yapabileceklerine, hesap vermeyeceklerine olan güvenleri hep taze kalıyor.
                                    	<br/><br/>
<a class="lnk2" href="/web/20130525035142/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-basbug-uludere-ve-seffaflik.htm), [web.archive.org (arşiv bağlantısı)](http://web.archive.org/web/20130525035142/http://www.taraf.com.tr/ahmet-altan/makale-basbug-uludere-ve-seffaflik.htm)
