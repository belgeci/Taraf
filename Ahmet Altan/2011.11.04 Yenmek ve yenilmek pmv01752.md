# Yenmek ve yenilmek

*Ahmet Altan 04.11.2011*

<div class="yazi"><p>Devlet, gittikçe daha sertleşen bir politika izliyor Kürt meselesinde. </p>
<p>Okuduklarımıza bakılırsa, PKK’nın başlattığı <b>“Temmuz harekatı”</b>ndan sonra devletin gözü PKK’yı iyice kesti ve <b>“biz bunu bitiririz”</b> inancı kuvvetlendi.</p>
<p><b><br/>“Açılımın PKK’nın işine yaradığı”</b> görüşünün de devlette taraftar topladığı anlaşılıyor.</p>
<p>Bu iki inanca dayalı olarak da <b>“baskıyı”</b> arttırıyor.</p>
<p>Bu <b>“şiddet ve baskı”</b> politikasını da <b>“ama temmuz savaşını PKK başlattı”</b> mazereti üzerine bina ediyor.</p>
<p>PKK’nın, yanlış analizler ve değerlendirmelerle savaşı şiddetlendirdiği doğru.</p>
<p>Ama şiddet yarışında PKK’nın yansımasına dönüşen bir devlet Kürt meselesini çözebilir mi?</p>
<p>Tabii asıl soru şu:</p>
<p>Biz, Kürt meselesinin çözümünü kimden bekleyeceğiz?</p>
<p>PKK’dan mı, devletten mi?</p>
<p>PKK’nın çözüm konusunda bir acelesi olmadığı anlaşılıyor.</p>
<p>Devlet de PKK’nın bu mantığını paylaşıyorsa, onun da çözüm için bir acelesi yoksa şiddeti arttırsın, KCK’nın civarından geçen, bu örgüte sempati duyan herkesi toplayıp hapsetsin.</p>
<p>Savaşıp duralım.</p>
<p>İnsanlar ölsün.</p>
<p>Devlet, kendini PKK ile eşitlediği, politikalarını PKK’ya endekslediği, <b>“o yaptı, ben de yapacağım”</b> deyip şiddeti arttırdığı sürece bu iş çözümlenmez. </p>
<p>Çünkü mesele şiddetle çözümlenecek bir mesele değil.</p>
<p>Şiddet konusunda çok arzulu, iştiyaklı gördüğümüz, PKK Çukurca’da havaya uçurduğu askerlerin videosunu çekip utanmazca yayınladığında ondan daha da utanmazca davranıp PKK’lıların cenazelerini ayaklarına ip bağlayarak <b>“Ne mutlu Türküm diyene” </b>panosunun altına çeken anlayış, aynı istekliliği <b>“demokratikleşme, özgürleşme”</b> konusunda göstermiyor.
                                    	<br/><br/>
<a class="lnk2" href="/web/20111207234552/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-yenmek-ve-yenilmek.htm), [web.archive.org (arşiv bağlantısı)](http://web.archive.org/web/20111207234552/http://www.taraf.com.tr:80/ahmet-altan/makale-yenmek-ve-yenilmek.htm)
