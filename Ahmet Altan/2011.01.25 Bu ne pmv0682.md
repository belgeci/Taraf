# Bu ne?

*Ahmet Altan 25.01.2011*

<div class="yazi"><p>Biliyor musunuz, bazen galiba deliriyorum diye düşünüyorum, bu ülke aklımı başımdan alıp beni bir meczuba çeviriyor.</p>
<p>AKP ile CHP’nin şike yaptıklarından şüpheleniyorum çünkü.</p>
<p>Tamam, bu şüphe delice ama bu iki partinin yaptıkları akıllıca mı?</p>
<p>Bir bakın yaptıklarına.</p>
<p>Mantıksal bir tutarlılığı var mı?</p>
<p>AKP, referandumda fevkalade <b>“ilerici, demokrat ve barışçı”</b> bir yaklaşımla kendi önerilerine ne kadar oy aldı?</p>
<p>Yüzde elli sekiz.</p>
<p>AKP’nin demokrat bir anayasa, 12 Eylül’ün kalıntılarını temizleme, Kürt sorununu çözme, adalet sistemini çağdaşlaştırma vaatleri büyük bir destek buldu.</p>
<p>Normalde, bu vaatlerle yüzde elli sekizi kendi çevresinde toplayabilmiş bir partinin, seçimlerdeki oylarını da buna yakın tutabilmek için aynı çizgisini sürdürmesi gerekmez mi?</p>
<p>AKP, referandumdaki vaatlerini seçim için tekrarlasa, referandumda <b>“evet”</b> diyen yüzde elli sekiz AKP’ye neden oy vermesin?</p>
<p>Denenmiş, yüzde elli sekiz taraftar toplamış bir politika var ortada.</p>
<p>Ve, AKP o politikayı terk ediyor.</p>
<p>Neden?</p>
<p>O yüzde elli sekizin en aşağı yüzde yirmilik bir bölümünü kendinden uzaklaştırıp, buna karşılık milliyetçi politikalarla MHP’den yüzde üç oy koparacakmış.</p>
<p>Bunun mantığını anlayabilen var mı?</p>
<p>Referandumdaki politikalarından vazgeçip ne yapıyor?</p>
<p>Seçimde hiçbir getirisi olmayacak, <b>“heykel, dizi, içki”</b> gibi tuhaflıkların peşine düşüyor.
                                    	<br/><br/>
<a class="lnk2" href="/web/20130525034901/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-bu-ne.htm), [web.archive.org (arşiv bağlantısı)](http://web.archive.org/web/20130525034901/http://www.taraf.com.tr/ahmet-altan/makale-bu-ne.htm)
