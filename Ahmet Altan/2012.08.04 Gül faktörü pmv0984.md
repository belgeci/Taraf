# Gül faktörü

*Ahmet Altan 04.08.2012*

<div class="yazi"><p>Bir tokmağı alıp boşlukta sallarsanız hiç bir şey olmaz.</p>
<p>Ama o tokmak bir çana denk gelirse yer gök sesten inler.</p>
<p>Cumhurbaşkanı Abdullah Gül’ün basın danışmanı Amet Sever’in Ruşen Çakır’la yaptığı konuşma ortalığı sarstı çünkü tokmak çana denk geldi.</p>
<p>Bu konuda çeşitli yorumlar okuyoruz, çoğu ufuk açıcı, fikir geliştirici yorumlar ama gene de aralarında en sevdiğim, <b>“Gül’le Erdoğan’ın kardeş olduğu”</b> tarzındaki yorumlar.</p>
<p>Bu <b>“kardeşlik”</b> laflarını politikacılar halkı kandırmak için söyler ama bu lafları ciddiye alarak yorum yazanların ve bu yorumlara herkesin inanmasını bekleyenlerin <b>“masumiyeti”</b> bende şefkat uyandırıyor.</p>
<p>Gül’le Erdoğan eskiden kardeş miydiler, bilmiyorum.</p>
<p>Ama bugün kardeş olmadıklarına eminim.</p>
<p>İnsan, <b>“kardeşinin”</b> cumhurbaşkanlığı seçimlerine girmesini engellemek için <b>“özel”</b> yasa çıkartmaz, çıkartırsa o kardeşlik biter zaten.</p>
<p>Başbakan Erdoğan, benim görebildiğim kadarıyla, sadece Abdullah Gül’ü değil, yola birlikte çıktığı herkesi tasfiye edecek, partiyi sadece kendi malı hâline getirecek bir planı uygulamaya koydu.</p>
<p>Kendisiyle hiçbir şekilde <b>“eşit”</b> olmayan, ona asla itiraz edemeyecek bir kadro oluşturmayı ve AKP’nin on yıllık kazanımlarını da tümüyle <b>“kendi eseri”</b> olarak kayıtlara geçirmeyi düşünüyor bence.</p>
<p>Tayyip Erdoğan iyi bir siyasetçi ama <b>“dava arkadaşları”</b> da dünkü çocuk değil, onlar da planı görüyor, bir dahaki seçimlerin siyasi hayatlarının sonu olabileceğini anlıyor.</p>
<p>Abdullah Gül’ün sanırım birinci itirazı buna.</p>
<p>Kenara <b>“itilmeye”</b> razı olmayacağını açıklamış oldu.</p>
<p>Zamanlaması da bence çok ilginç.</p>
<p>Başbakan Erdoğan, Çankaya’ya ve <b>“tek adam”</b> olmaya fazlasıyla konsantre olmuş gözüküyor.
                                    	<br/><br/>
<a class="lnk2" href="/web/20130525035907/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-gul-faktoru.htm), [web.archive.org (arşiv bağlantısı)](http://web.archive.org/web/20130525035907/http://www.taraf.com.tr/ahmet-altan/makale-gul-faktoru.htm)
