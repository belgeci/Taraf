# Akıllara bak akıllara

*Ahmet Altan 03.10.2012*

<div class="yazi">Bu dönemde hem <strong>“demokrat”</strong> olup hem de AKP’yi desteklemeye uğraşmak zor iş, bin bir dereden su getirmek gerekiyor, o suyu getirmek için dereleri dolaşanlar da var ama dolaşmaktan yorulduklarından sorulması gereken soruları sormaya mecalleri kalmıyor.<br/><br/>Başbakan Erdoğan, Ruşen Çakır’ın da vurguladığı gibi gittikçe daha çok Erbakan’ı andıran konuşmalar yapıyor, <strong>“milli görüş”</strong> iskelesine yanaşıyor.<br/><br/>Türk-İslam sentezinin bütün ırkçı ve dinci anlayışını benimsiyor.<br/><br/><strong>“Siyaset gazinosuna”</strong> dönüştürdüğü kongrede ne Kürt sorununun çözümüne değiniyor, ne Avrupa Birliği’ne, ne özgürlüklere, ne demokrasiye.<br/><br/>Kuvvetle <strong>“başkan olma”</strong> isteğinin altını çiziyor.<br/><br/>Muhafazakârların lümpen kesiminin gönlünü çalacak milliyetçilik ve dincilik marşlarının bütün melodileri konuşmasında yer buluyor.<br/><br/>Kongrenin yabancı misafirleri ise Batı’dan kopuşun tüm işaretlerini veriyor.<br/><br/>Başbakan, demokrasiye değmeyen sığ bir konuşma yapıyor, ama davetlilere AKP’nin hangi organının kabul ettiği, Kongre’nin hangi komisyonundan geçtiği belli olmayan bir kitapçık dağıtılıyor.<br/><br/>Orada Başbakan’ın konuşmasında hiç değinmediği konular var.<br/><br/>Demokrasiyle ilgili vaatlerini o kitapçığa saklamış.<br/><br/>Konuşmayı dinleyenlerin o vaatlerden haberi yok.<br/><br/>Bir AKP’li yönetici de Melih Altınok’a, <strong>“Başbakan AK Parti’nin yapacaklarını demeyecek, Başbakan’ın diyemediklerini AK Parti yapacak”</strong> diyor.<br/><br/>Şimdi benim görebildiğim kadarıyla, o bin bir dereyi dolaşan demokratların sorması gereken soru şu:<br/><br/>Niye Başbakan AKP’nin yapacaklarını demeyecek?<br/><br/>Neden halka söylemediklerini bir kitapçığa yazıp dağıtıyor?<br/><br/>Niye Başbakan’ın söyledikleriyle yazdıkları arasında bu kadar büyük bir fark var?<br/><br/>Neden demokratik olanları yazıyor da, demokratik olmayan ırkçılığı ve dinciliği bangır bangır bağırıyor?<br/><br/>Demokratikleşmekten bir zarar göreceğini düşünüyor demek ki.
                                    	<br/><br/>
<a class="lnk2" href="/web/20130525035208/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-akillara-bak-akillara.htm), [web.archive.org (arşiv bağlantısı)](http://web.archive.org/web/20130525035208/http://www.taraf.com.tr/ahmet-altan/makale-akillara-bak-akillara.htm)
