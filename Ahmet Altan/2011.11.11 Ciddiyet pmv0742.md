# Ciddiyet

*Ahmet Altan 11.11.2011*

<div class="yazi"><p>Sabah erkenden kalktım.</p>
<p>Gazeteleri okurken bir yandan da televizyonda Van’daki ikinci depremle ilgili haberleri ve yorumları dinliyorum.</p>
<p>İnsanları ne kadar kolay öldürdüğümüz her konuşmada biraz daha anlaşılıyor.</p>
<p>İkinci depremde yıkılan o altı katlı otel için bir profesörler heyeti, <b>“içinde oturulur”</b> diye rapor vermiş.</p>
<p>O raporu neye dayanarak vermişler?</p>
<p>Görgü tanıkları merdivenlerde birinci depremden sonra çatlaklar oluştuğunu, asansörün çalışmadığını söylüyorlar.</p>
<p>Bir uzman, <b>“Asansörün çalışmaması zaten ilk depremden sonra binada bir çarpılma olduğunu gösteriyor,”</b> diyor.</p>
<p>Otel 1964’te yapılmış.</p>
<p>Belli ki ne o zaman, ne de daha sonra denetlenmiş.</p>
<p>Altı katlı, koskoca bir otelden söz ediyoruz, her gece insanların kalabalıklar halinde gelip kaldığı bir binadan.</p>
<p>Ölüm kapanına sokar gibi sokmuşlar insanları o binaya.</p>
<p>Ne belediye aldırmış, ne Van’daki devlet görevlileri, ne Ankara’daki yetkililer.</p>
<p>Yıkılan otelin görüntüleri var, çatısı yere yapışmış, bina kum gibi dağılıp yok olmuş.</p>
<p>Hem de 5.6’lık bir depremde.</p>
<p>Bir bakanın, ilk depremden sonra <b>“Az hasarlı binalara girin”</b> diye fetva verdiği anlatılıyor.</p>
<p><b><br/>“Girin”</b> demiş bakan, bakana inananlardan onu bugün artık yaşamıyor, bir bakana inanmanın bedeli bu yaşadığımız ülkede.
                                    	<br/><br/>
<a class="lnk2" href="/web/20120223010807/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-ciddiyet-2.htm), [web.archive.org (arşiv bağlantısı)](http://web.archive.org/web/20120223010807/http://www.taraf.com.tr:80/ahmet-altan/makale-ciddiyet-2.htm)
