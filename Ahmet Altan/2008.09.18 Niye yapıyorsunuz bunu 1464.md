# Niye yapıyorsunuz bunu?

*Ahmet Altan 18.09.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>Gerçek her zaman ilgimi çekti.</p><br/>
<p>Gerçeğin kendisi değil beni asıl ilgilendiren.</p><br/>
<p>Ne olup bittiği daha az ilginç bence.</p><br/>
<p>Ben, insanların “gerçek” denilen kavramla ilişkilerini merak ediyorum.</p><br/>
<p>Bazıları “gerçeği” bulabilmek için bütün hayatlarını tehlikeye atarken, bazıları nasıl oluyor da bütün hayatlarını gerçeği saklamaya adayabiliyorlar?</p><br/>
<p>Bazıları gerçeği olduğu gibi kabullenme cesaretini nereden buluyor?</p><br/>
<p>Bazılarının gerçek karşısındaki korkusu nereden kaynaklanıyor?</p><br/>
<p>Gerçeği söylemek neden bu kadar zor?</p><br/>
<p>Bir bedeli var çünkü gerçeğin.</p><br/>
<p>Sanırım, o bedeli ödemek istemeyenler gerçekten korkuyor.</p><br/>
<p>Hem o gerçeğin sahibi iseniz hem de o bedeli ödemek istemiyorsanız ne yapacaksınız?</p><br/>
<p>Sanırım, başka bir “gerçek” yaratacaksınız.</p><br/>
<p>Yaratılan bu “gerçeğe” insanlar “yalan” diyor.</p><br/>
<p>Ve, “yalan” bize, o yalanı söyleyenin aslında nasıl davranması gerektiğini bildiğini, öyle davranmanın “doğru ve ahlaklı” olduğunu kabul ettiğini ama “bedel” ödemek istemediği için “kurnazlık” ederek karşısındakini kandırmaya çalıştığını gösteriyor.</p><br/>
<p>Galiba yalan söyleyenin asıl ahlaki sorunu, kendi ahlaki değerlerine ihanet etmiş olması.</p><br/>
<p>Eğer yaptığı kendi ahlaki değerlerine uysa, bunu açıkça kabul edebilir çünkü.</p><br/>
<p>O gerçekten kaçmaz.</p><br/>
<p>Gerçeği söyler.</p><br/>
<p>Sahip çıkar.</p><br/>
<p>Ve bütün dünya “bu, yanlış” dese bile, “hayır ben bunun doğru olduğuna inanıyorum” der.</p><br/>
<p>İnsanlar ve toplumlar her zaman doğru ve ahlaklı davranamazlar.</p><br/>
<p>Bu, neredeyse bütün insanlar ve toplumlar için geçerlidir.</p><br/>
<p>Kendi ahlaklarına ihanet ettikleri zamanlar olmuştur.</p><br/>
<p>Bu noktada hemen hemen herkes aşağı yukarı eşittir.</p><br/>
<p>Aralarındaki büyük farkı, o hatadan sonra “gerçekle” kurulan ilişki yaratır.</p><br/>
<p>Bazıları bunun bedelini ödemeye razı olur, bazıları o bedeli başkasının üstüne yıkmaya çalışır.</p><br/>
<p>İspanyollar Latin Amerikalıları, Amerikalılar Kızılderilileri, Almanlar Yahudileri öldürdüler.</p><br/>
<p>Yaptıkları kendi ahlaki değerlerine aykırıydı.</p><br/>
<p>Daha sonra aralarından bazıları çıkıp gerçeği açıkça söyledi.</p><br/>
<p>Sonunda hep birlikte gerçeği kabullendiler.</p><br/>
<p>Yaptıklarının en azından vicdani bedelini ödediler.</p><br/>
<p>Bir yükten kurtuldular.</p><br/>
<p>Kendi ahlaki değerlerinin dışına düşmüş bir gerçeği kabul ederek yeniden güçlendiler, ahlaklarını yeniden sağlamlaştırdılar.</p><br/>
<p>Bizim yakın tarihimiz epeyce yalanla dolu.</p><br/>
<p>Türkiye’de “tarihçiliğin” en tehlikeli mesleklerden birisi olması, bu yalanlar yüzünden.</p><br/>
<p>Cesaretimiz bunları kabul etmeye yetmediğinden, neredeyse bütün hayatımız “gerçek bir gün öğrenilecek” korkusuyla geçiyor.</p><br/>
<p>Üstelik daha da acıklısı, bizim kendimizden sakladığımız gerçekleri dünya biliyor.</p><br/>
<p>Bizim söylediklerimiz onları etkilemiyor.</p><br/>
<p>Öyle bakıyorlar bize.</p><br/>
<p>Dünyanın bildiğini kendimizden, kendi çocuklarımızdan saklamanın anlamı ne peki?</p><br/>
<p>Yurtdışına eğitime gidecek çocukları telaşla toplayıp, onlara kendi “gerçeğimizi” anlatmanın nasıl bir sonuç yaratacağını sanıyoruz?</p><br/>
<p>Niye çocukların her şeyi özgürce araştırmalarını, öğrenmelerini, gerçekle karşılaşacak cesareti genç yaşlarındayken geliştirmelerini istemiyoruz?</p><br/>
<p>Kaç kuşak daha, “yaratılmış gerçeklerle” yaşayabiliriz?</p><br/>
<p>Kaç kuşak daha, “gerçeği” bilen dünyanın gözünde “kurnaz zavallılar” olabiliriz?</p><br/>
<p>Gerçeği bilen birilerine yalan söylemenin, insanları nasıl acıklı duruma düşürdüğünün farkında değil miyiz?</p><br/>
<p>Çocuklarımızı böyle acınacak hallere sokma hakkına sahip miyiz?</p><br/>
<p>Hiçbir şey söylemeseler bile o sessiz ve müstehzi gülümsemeleriyle çocuklarımızla alay mı etsinler?</p><br/>
<p>Gerçek, tuhaf bir güce sahip.</p><br/>
<p>Ürkütücü bir gölge gibi.</p><br/>
<p>Nereye giderseniz gidin, hangi yola saparsanız sapın hep peşinizde, hep sizinle ve size dışarıdan bakan biri için hep görünür halde.</p><br/>
<p>Doğrusu ya, ben artık çocuklarımızı biraz rahat bırakmamız gerektiğine inanıyorum.</p><br/>
<p>Onlara kendi “yaptığımız” gerçekleri öğretmek yerine, onların gerçeği bulacak, görecek, kabul edecek ve bu konularda gereğini yapacak güce sahip olmalarını sağlamalıyız.</p><br/>
<p>Çünkü geçmişin “yalanları”, geleceğimizi de şimdiden “güçsüz” kılıyor.</p><br/>
<p>Onları korkak ve kurnaz olmaya yöneltiyoruz.</p><br/>
<p>İstediğimiz gençlik böyle bir şey mi?</p><br/>
<p>Ne olup bittiği o kadar da önemli değil.</p><br/>
<p>Bence önemli olan, “o gerçekle” nasıl ilişki kurulacağı.</p><br/>
<p>Çocuklarımızın nasıl insanlar olacağını, geçmişte yaşananlar değil, onların o yaşananları taşıyacak cesarete sahip olup olmamaları belirleyecek çünkü.</p></font></p>
<br/>
<br/>
<br/>



<br/>


<div id="taraf_not">
</div>

</div>


</div>
