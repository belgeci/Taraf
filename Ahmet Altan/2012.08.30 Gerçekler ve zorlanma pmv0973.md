# Gerçekler ve zorlanma

*Ahmet Altan 30.08.2012*

<div class="yazi"><p>Bir partinin iki tür destekçisi vardır.</p>
<p>Birincisi, fikirsel bir ortaklıktan dolayı destekleyenler, fikirleri arasında farklılıklar belirdiğinde onlar o partiyle yollarını ayırırlar.</p>
<p>Bir de gönülden destekçileri, o partiyle bir gönül bağı kuranlar.</p>
<p>Onlar kolay kolay kopamazlar partilerinden, fikirleri arasında farklılıklar çıksa, destekledikleri partileri hata yapsa bile bu gerçekleri epeyce bir süre görmezlikten gelmeye uğraşırlar, mazeretler bulurlar, gerçeği yok sayarlar.</p>
<p>AKP’ye gönül veren çok insan var.</p>
<p>Onların son zamanlardaki gelişmeler karşısında zorlanmalarını anlıyorum.</p>
<p>Gerçekler, onların görmek istediği tablodaki gibi değil artık.</p>
<p>Anlıyorum ama gerçekleri saklamanın, gerçekleri inkâr etmenin, gerçeklerin üstünü kapamaya çalışmanın da kimseye bir yararı yok.</p>
<p>Medyada yazan AKP’li dostlarımız da dâhil birçok insanın bu yeni gerçekler karşısındaki tavrının <b>“objektif”</b> olup olmadığını anlamalarının çok kolay bir yolu var.</p>
<p>AKP’nin yaptığı herhangi bir eylemi askerî vesayet zamanında generaller yapmış olsaydı, ne derlerdi bir düşünsünler bence.</p>
<p>BDP Eşbaşkanı Demirtaş, askerî vesayet zamanında çıkıp <b>“dört yüz kilometrekarelik bölge PKK’nın denetiminde”</b> deseydi, neler söyler, neler yazarlardı?</p>
<p>Böyle bir test, kendi tavırlarının haklılığını ya da haksızlığını onlara daha net gösterir.</p>
<p>Dürüstlük, tuttuğunuz partiye zarar veriyorsa, gerçekleri söylemek tuttuğunuz partinin aleyhineyse, dürüstlükten vazgeçmek yerine dürüstlüğün neden o partiye zararı dokunduğunu sorgulamak hem tuttuğunuz parti için, hem de ülke için daha faydalı olur sanıyorum.</p>
<p>Otuz yıllık savaş süresince ben ilk kez PKK’nın böyle geniş bir alanı denetimine aldığını duyuyorum.
                                    	<br/><br/>
<a class="lnk2" href="/web/20130525044154/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-gercekler-ve-zorlanma.htm), [web.archive.org (arşiv bağlantısı)](http://web.archive.org/web/20130525044154/http://www.taraf.com.tr/ahmet-altan/makale-gercekler-ve-zorlanma.htm)
