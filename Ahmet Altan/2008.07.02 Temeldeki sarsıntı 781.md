# Temeldeki sarsıntı

*Ahmet Altan 02.07.2008*

<div class="taraf_structure_2col_1zq">
<div class="margen_n">



 <p>Peki, ne değişti?<br/>
Ne değişti de Cumhuriyet tarihi boyunca görülmemiş bir olayla karşılaştık?<br/>
Darbe hazırladığı, birlikte çalıştığı bir amiral tarafından itiraf edilen eski bir kuvvet komutanı nasıl oldu da gözaltına alındı?<br/>
Bunun birtakım görünür açıklamaları olacak.<br/>
Erdoğan’la Başbuğ görüşmesinde konuşulmuş ve anlaşılmış olduğu söylenecek.<br/>
AKP’nin “rövanşı” olduğu söylenecek.<br/>
Ordunun “darbecileri” koruyormuş görüntüsünü daha fazla taşıyamadığı söylenecek.<br/>
Birçok şey söylenecek.<br/>
Belki bütün bunların bir doğruluk payı da olacak.<br/>
Ama soru gene değişmeyecek.<br/>
Ne oldu da bütün bunlar oldu?<br/>
Fransız Devrimi’ni düşünün.<br/>
Her şeyi, Bastille baskınıyla açıklayabilir misiniz?<br/>
Halk bir hapishaneyi basıp içindeki birkaç kişiyi serbest bırakınca tarihin en büyük devrimlerinden biri olur mu?<br/>
Ya da Marie Antoinette’in halkı kızdıran sözlerini “neden” olarak gösterebilir misiniz?<br/>
Büyük değişimlerin olabilmesi için “temelde” bir şeylerin geri dönülemeyecek biçimde değişmiş olması gerekir.<br/>
Türkiye de kendi devrimini yaşıyor.<br/>
Bu toplumun temeli değişiyor.<br/>
Benim görebildiğim üç büyük nedeni var bu değişimin.<br/>
Köylülükten sanayiye geçerken üretimini artırıyor, üretim artarken Anadolu sermayesi zenginleşip güçleniyor, bu değişimlere bağlı olarak dünyayla, özellikle de Avrupa’yla ilişkilerini sağlamlaştırıyor.<br/>
Elbette sosyologlar benden çok daha iyi bilir ama benim bilebildiğim kadarıyla bu Cumhuriyet kendine özgü iki sınıflı bir yapıyla kuruldu.<br/>
Köylüler ve egemen bürokratlar.<br/>
Silahlı ve sivil bürokratlar ülkenin efendisi, öğretmeni, lideriydi.<br/>
Köylüler sessiz ve eziktiler.<br/>
Biri ezmeye, diğeri ezilmeye alışıktı.<br/>
Uzun zaman bu yapı devam etti.<br/>
Sonra bürokratlar, devletin olanaklarıyla yandaş “zenginler” yarattı.<br/>
Kapılarını dünyaya kapamış bir ülkede, kendi emirlerindeki zenginlerle birlikte iktidar süren bir bürokrasi ve hiç aldırılmayan, umursanmayan, aşağılanan, alay edilen bir köylü kalabalığı.<br/>
Bir zaman da öyle gittik.<br/>
Bir şey üretemiyorduk ama “iki kutuplu” bir dünyada, çıkabilecek bir büyük savaşta asker üniforması giydirilen köylüleri kurban etme karşılığında bize para veriyorlardı.<br/>
Bir Amerikan Sovyet savaşında “nükleer mezarlık” olma ihtimalini kabul ederek dışardan para alıyorduk.<br/>
Sonra iki kutuplu dünya bitti.<br/>
Bizim ülkenin işlevi de sona erdi.<br/>
Yapımızı değiştirmeye başladık.<br/>
Sanayi yatırımları çoğaldı.<br/>
Turgut Özal, Türkiye’nin kapılarını dünyaya açtı.<br/>
Serbest piyasa ekonomisi geldi.<br/>
Anadolu sermayesi güçlenmeye koyuldu.<br/>
Üretim arttı.<br/>
Köylülük bitmeye yüztuttu.<br/>
Toplumsal sınıflar ve ilişkiler değişti.<br/>
Bu değişimle birlikte iktidar yapısı da zorlanmaya başladı.<br/>
Yıllarca “köylülere” hükmeden bürokrasi artık bu yeni yapıya hükmetmekte zorlanıyordu.<br/>
Kendi iktidarlarını zorlayan “gücün” temeldeki değişimden kaynaklandığını bir türlü kavrayamadıklarından, bu değişimin “siyasi partiler yüzünden olduğunu sandılar.<br/>
?imdi liderleri yakalanan “darbe” girişimleri tezgâhlandı o dönemde.<br/>
Sonuç alamadılar.<br/>
Ne dünya ne Türkiye böyle bir girişime izin veremezdi.<br/>
Bunu da anlamadılar.<br/>
?artları zorladılar.<br/>
Ergenekon isminde bir çeteyle darbe hazırlıklarını hızlandırdılar.<br/>
Uyarılara aldırmadılar.<br/>
Üstelik, ülkedeki değişimin devleti de etkilediğini, devletin içinde “yeni yapıya” uygun yeni bir devlet kurulmasını isteyenlerin ortaya çıktığını bir türlü göremediler.<br/>
Sonunda bugüne geldik.<br/>
Tarihimizde ilk kez emekli bir kuvvet komutanıyla, bir ordu komutanı askerî lojmanlardaki evlerinde gözaltına alındılar.<br/>
Bu operasyon, Türkiye’nin değişiminin birinci bölümünün finali bence.<br/>
Bundan sonra yeni bir dönem başlayacak.<br/>
Devlet, yeni toplumsal yapıya göre şekillenecek, iktidar bu yapıya uygun bir biçimde el değiştirecek, dünyayla ilişkiler daha normale oturacak.<br/>
Bütün bunlar Erdoğan’la Başbuğ görüştü ya da AKP gücünü göstermek istedi diye olmayacak.<br/>
Türkiye temelinden değiştiği için olacak.<br/>
Sarsıntılar, çekişmeler belki hemen bitmez.<br/>
Ama artık yeni bir Türkiye’ye hazırlanın.<br/>
Tarihimizde ilk kez rastladığımız bu operasyon, tarihimizin bir döneminin de sona erdiğinin işareti.<br/>
Ve, bu hayırlı bir işaret. <br/>
<br/>
02.07.2008</p>
<br/>
<br/>
<br/>



<br/>


<div id="taraf_not">
</div>

</div>


</div>
