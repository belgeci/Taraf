# Diktatör

*Ahmet Altan 27.04.2011*

<div class="yazi">Başbakan Erdoğan, İsrail Devlet Başkanı Şimon Peres’e Gazze’de öldürülen çocuklarla ilgili olarak <b>“Siz öldürmeyi çok iyi bilirsiniz”</b> dediğinde dünyanın büyük bir çoğunluğu tarafından desteklenmişti. <br/><br/>Türkiye ile İsrail’in ilişkileri çok zor düzelecek biçimde bozulmuştu ama Erdoğan’ın benimsediği <b>“hakkaniyetli”</b> davranış, sahipsiz insanlara sahip çıkışı, güçlüye karşı güçsüzü savunması, insanın ve insanlığın ortak çıkarını her türlü kaygının ötesinde bir vicdanla koruması saygıyla karşılanmıştı. <br/><br/>Özellikle Ortadoğu’nun ezilen insanları, İsrail’in <b>“ölçü tanımaz”</b> gaddarlığı karşısında böyle yürekli bir sesin çıkmasını büyük bir sevinçle selamlamışlar, bütün bölge Erdoğan’ın resimleriyle donanmıştı. <br/><br/>İsrail’in <b>“sağcı”</b> hükümetinin ve düzeysiz dışişleri bakanının şımarık saldırganlığından bunalan Batı da, bu sözleri haklı bulmuştu. <br/><br/>Erdoğan, o davranışıyla kendine <b>“bir ölçü ve standart”</b> koymuştu. <br/><br/>Bu ölçü, geleneksel <b>“devlet çıkarı”</b> kavramını aşan, <b>“insanı”</b> ve o <b>“insanın hayatını”</b> bütün çıkarların önüne koyan bir ölçüydü. <br/><br/>Herkesin herkesten sorumlu olduğu 21. yüzyılın ahlakına uygundu ve o ahlak için de çok iyi bir örnekti. <br/><br/>Böyle bir ahlak anlayışı adına yaptığı çıkışın iki ülkenin ilişkilerini bozması, herkesin o ahlakın değerini anlaması nedeniyle hemen hemen hiç eleştirilmedi, eleştirmek isteyenler de bu <b>“ahlak”</b> anlayışına karşı ortaya koyacakları bir başka ölçü bulamadıkları için susmak zorunda kaldılar. <br/><br/>Erdoğan, bir dünya lideri gibi davranmıştı. <br/><br/>Ama liderler, kendileri için böyle bir ölçü ortaya koydukları zaman, aynı zamanda bir söz de vermiş olurlar.
                                    	<br/><br/>
<a class="lnk2" href="/web/20111117141357/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111117141357/http://taraf.com.tr/ahmet-altan/makale-diktator.htm)
