# Böyle olmaz Başbakan...

*Ahmet Altan 17.12.2011*

<div class="yazi"><p>Hoş geldin, sefalar getirdin.</p>
<p>Geçmişler olsun, Allah tekrarını göstermesin, dualarım kabul olunacak olsa sağlığın için dua ederim.</p>
<p>Hastalığına gerçekten çok üzüldüm.</p>
<p>Dönüşün de çok şık oldu.</p>
<p>Meclis’teki milletvekillerinin gösterdiği kibarlık, gelip <b>“geçmiş olsun”</b> dileklerini iletmeleri çok etkileyiciydi.</p>
<p>Bu tür bir zarafet insanı hem sevindiriyor, hem ümitlendiriyor.</p>
<p>Sırrı Sakık’ın, Kazan Vadisi’nde hayatlarını kaybeden PKK’lıların mezarları için dile getirdiği isteği hemen sahiplenmen, <b>“Bu çocukların aileleri zaten çok acı çekti, bırakın da çocuklarının mezarında bir dua edebilsinler”</b> demen gönül alıcı, kalp kazanıcı insani bir jestti.</p>
<p>Sana da yakıştı.</p>
<p>Lakin...</p>
<p>İşte bu <b>“lakin”</b> kısmı gittikçe daha uzun bir liste olmaya başladı, gittikçe daha garip işler yapıyorsun.</p>
<p>Ve, gerçekleri halkından saklıyorsun.</p>
<p>Aniden savunma bütçesini yüzde 7,4 oranında arttırdın.</p>
<p>Neden?</p>
<p>Daha hükümetinden hiç kimseden bu artışın nedeni hakkında tek satır duymadık.</p>
<p>Üstelik, savunmaya ayrılan paraların hepsini bütçe içinde göstermiyorsun, ne Meclis biliyor kaç para harcandığını, ne de sana oy veren bu halk biliyor.</p>
<p>Lale Kemal’in harika haberinden öğrendiğimize göre Milli Savunma Bakanlığı, Meclis’e sadece <b>“iki sayfalık”</b> bütçe ödeneği gönderiyor, Meclis bu iki sayfadan ne anlıyor, ne öğreniyor da savunma bütçesini böylesine arttırıyor?</p>
<p>Meclis’te savunma bütçesinin ne için ve ne kadar arttırıldığını bilen kaç kişi var?</p>
<p>Meclis’in en önemli görevlerinden biri, halktan toplanan paraların nasıl harcandığını halk adına denetlemektir, iki sayfalık bir raporla mı bütün gerçeği öğrenip harcamaları denetliyorlar?</p>
<p>Sayıştay Yasası’nı da değiştirdin.
                                    	<br/><br/>
<a class="lnk2" href="/web/20120414221315/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-boyle-olmaz-basbakan.htm), [web.archive.org (arşiv bağlantısı)](http://web.archive.org/web/20120414221315/http://www.taraf.com.tr:80/ahmet-altan/makale-boyle-olmaz-basbakan.htm)
