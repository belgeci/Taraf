# Sen ki...

*Ahmet Altan 15.04.2011*

<div class="yazi"><p>Oturduğum yerden baktığımda, karşımda Ayasofya ile Sultanahmet Camii’ni görüyorum.</p>
<p>Biri, klasik Yunan ve Roma kültüründen süzülmüş Hıristiyan bir imparatorluğun, diğeri geniş bir coğrafyanın dört bir yanından izler taşıyan Müslüman bir imparatorluğun mabedi.</p>
<p>Mirasçıları olduğumuz Doğu Roma ve Osmanlı imparatorluklarının bize bıraktığı iki görkemli yapı.</p>
<p>Bin beş yüz yıllık bir medeniyete bakıyor pencerem.</p>
<p>Sandaletlerine altından kartallar işlenmiş erguvan rengi harmaniyeli Bizans imparatorları da, inci işlemeli kavukları, samur kaftanlarıyla Osmanlı padişahları da benim baktığım kıyılarda gezindi.</p>
<p>Yunan filozoflarını doğurmuş İyonya da benim toprağım, Mevlana’yı dünyaya armağan eden Konya da benim toprağım.</p>
<p>Homeros’un anlattığı Truva da benim toprağım, Evliya Çelebi’nin anlattığı Anadolu da benim toprağım.</p>
<p>Hazreti Meryem Efes’teki kulübedeydi.</p>
<p>Anibal bu topraklarda öldü.</p>
<p>Yunus burada doğdu, Pir Sultan burada can verdi.</p>
<p>Cihanın dört bir yanına dağılan dinler, yeryüzüne ayak izlerini bırakan kavimler buradan geçti.</p>
<p>Trabzon’daki Rum kilisesi, Van’daki Ermeni şapeli, Sıvas’taki Selçuklu camii, İstanbul’daki Yahudi sinagogu benim.</p>
<p>Cenevizliler Galata Kulesi’nin dibinde yaşıyordu, Barbaros gemilerini buraya yanaştırıyordu.
                                    	<br/><br/>
<a class="lnk2" href="/web/20120305222054/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-sen-ki.htm), [web.archive.org (arşiv bağlantısı)](http://web.archive.org/web/20120305222054/http://www.taraf.com.tr:80/ahmet-altan/makale-sen-ki.htm)
