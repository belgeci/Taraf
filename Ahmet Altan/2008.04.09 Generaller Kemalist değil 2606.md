# Generaller Kemalist değil

*Ahmet Altan 09.04.2008*

<div class="taraf_structure_2col_1zq">
<div class="margen_n">



 <p>Doğrusu ya, başlıktaki cümleyi ben yazamazdım.<br/>
Kemalizm’in öncelikle “orduyu siyasetin içinde tutmayı” öngören bir “inanç biçimi” olduğunu düşünürseniz, Türkiye’nin “Kemalist” olmayan generaller yetiştirecek bir düzeye ulaşmasının epeyce zaman alacağını görürsünüz.<br/>
Onun için, “Generaller Kemalist değil” yargısı öyle kolayından benimsenecek bir yargı değil bana göre.<br/>
Ben bu cümleyi, geçenlerde 32. Gün programında duydum.<br/>
Eski bir deniz subayı olan bir “stratejist” söylüyordu.<br/>
“Yükselmek” isteyen generaller Kemalizm’den uzaklaşıyormuş.<br/>
Ama ordunun “gövdesi” Kemalistmiş.<br/>
Ordunun “gövdesi” de teğmenle albay arasındaki subaylardan oluşuyormuş.<br/>
Ve, ordu bu defa darbe yaparsa “yirmi beş yıl” iktidardan gitmezmiş.<br/>
“Eyvah,” diye düşündüm, “birkaç albayı yakacaklar.”<br/>
Belli ki generallerin darbe yapmasından umudu kesenler kendilerine yeni “cuntalar” arıyorlar.<br/>
Sanıyorlar ki NATO üyesi olan, Rusya’nın güney komşusu bir ülkede “askerler” canları istediğinde dünya konjonktürüne hiç aldırmadan darbe yapabilirler.<br/>
Bu, askerlerin isteğine ya da onların ne kadar Kemalist olduğuna bağlıdır.<br/>
Biz ciddi bir biçimde dünyanın bizim etrafımızda döndüğüne inanıyoruz.<br/>
Dünyanın koşulları ne olursa olsun, neler değişirse değişsin biz değişmeyiz, hep aynı kalırız.<br/>
Hep aynı kalamayız.<br/>
Kalmamıza izin de vermezler.<br/>
Türkiye dünyayla arasındaki “senkronu” öyle kolayca bozamaz.<br/>
Bunu, hele silahla yapmayı deneyen bu sefer çok ağır bir bedel öder.<br/>
Dünya, Filipinler’de bile buna izin vermiyor.<br/>
Eski alışkanlıklarını sürdürmek isteyen “albaylar” daha dün Filipinler’de 30 yıl hapse mahkûm oldu.<br/>
Bizde de denemeye kalkanlar bu sefer paçalarını pek kurtaramazlar.<br/>
Üstelik, Askerî Yargıtay’ın yeni bir kararı “emekli askerlerin” sivil mahkemelerde yargılanması gerektiğini vurguladı.<br/>
Bu karara göre, Ayışığı ve Sarıkız gibi darbe girişimlerinde bulunan ve bu darbe hazırlıklarının varlığı belgelerle kanıtlanan eski generaller sivil mahkemelerde yargılanacak.<br/>
Ayrıca, Askerî Ceza Yasası’nda bulunmayan “suçların” da sivil mahkemelerde yargılanacağı bu kararla kabul görmüş oldu.<br/>
Askerî Ceza Yasası’nda “darbe” diye suç bulunmadığına göre darbeciler bundan sonra “sivilde” yargılanacak.<br/>
Sivil mahkemelerde 39 yıla mahkûm olan “iyi çocukların” askerî mahkemelerde tahliye edilmesine bakarak “darbeciliğin” de o mahkemelerde anlayışla karşılanacağını sananlara kötü bir haber bu.<br/>
Bütün karmaşaya, belalı gelişmelere rağmen Türkiye değişiyor.<br/>
Değişecek de…<br/>
Başbakan dün “seri adımlarla” demokratikleşme hamlelerine girişeceklerini açıkladı.<br/>
301. Madde, nispeten daha düzgün bir hale getiriliyor.<br/>
AKP, canı istese de istemese de “demokratikleşmeden” başka bir yol olmadığını anlamış gibi gözüküyor.<br/>
Tabii AKP yöneticilerinin öyle “ha” deyince demokrat oluvereceklerini beklemek epeyce hayalci bir beklenti olur ama ne yapsınlar ki mecburlar.<br/>
Eğer “demokratlaşmazlarsa” bu sistem onları boğacak.<br/>
Hükümetin demokratlaşması ise “Kemalist albaylardan” bir hareket bekleyenleri de hayal kırıklığına uğratacak.<br/>
Çünkü Türkiye, Avrupa Birliği’ne yaklaştıkça hem askerî hem hukuki “darbe” tümüyle çıkacak hayatımızdan.<br/>
Demokratikleşme, “şeriat gelecek” diye samimiyetle korkanları da rahatlatacak.<br/>
Avrupa’yla özgürlükleri ve refahı paylaşacak bir düzeye geldikçe her türlü “baskının” hayatımızdan çıkacağını görecekler.<br/>
Darbe de, şeriat da “yalnız kalmış” toplumların başına gelebilecek dertler, Avrupa Birliği gibi bir “bütünün” parçası olanlar için böyle tehlikeler yok.<br/>
Birliğin bütün üyeleri birbirini denetlediği için “demokrasiden” ayrılmak hiç kimse için mümkün değil.<br/>
Zaten darbeciler bunu bildiklerinden Avrupa’nın yolunu kesip “?eriat geliyor” propagandası yapmaya uğraşıyorlar.<br/>
Avrupa’yla bütünleşmeyi engellemek ve demokrasi dışı bir yola sapabilmemizi sağlamak için de “bombaları”, üniversitelerde çatışmaları, provokatörleri piyasaya sürmeye çalışıyorlar.<br/>
Demokratikleşme adımları hızlandıkça bu bombalar da ortadan kaybolacak.<br/>
Çatışmalar da bitecek.<br/>
Darbecilerin umutları kalmayacak çünkü.<br/>
Dünya, Türkiye’yi bırakmayacak.<br/>
Demokratikleşeceğiz.<br/>
Ve, bazıları “askerler Kemalist olmadığı” için darbe olmuyor sanacak.<br/>
<br/>
09.04.2008</p>
<br/>
<br/>
<br/>



<br/>


<div id="taraf_not">
</div>

</div>


</div>
