# Uludere ve 12 Eylül

*Ahmet Altan 06.04.2012*

<div class="yazi"><p>Ocak geçti, şubat geçti, mart geçti.</p>
<p>Ses yok.</p>
<p>Nihayet dün ordu, Uludere ile ilgili bir açıklama yaptı.</p>
<p>Uydur kaydır bir açıklama, bizim eskiden beri bildiğimiz <b>“ordu malı”</b> gerçeği gizleme çabası.</p>
<p>Askerî Şûra’da en baştaki koltuğa oturmak <b>“sistemi”</b> değiştirmeye yetmiyor, sadece o koltuğa oturanı da <b>“sistemin”</b> suç ortağı yapıyor.</p>
<p>Genelkurmay’ın söylediğine göre <b>“sınırötesi operasyonların kurallarına”</b> uygun olarak öldürülmüş köylüler.</p>
<p>Bu nasıl bir <b>“kural”</b> Allah aşkına?</p>
<p>Sen sınırdan çıkışını izleyeceksin, mal alacağı yere kadar gidişini izleyeceksin, mallarını yüklemesini izleyeceksin sonra da dönüş yolunda uçaklarınla bombalayıp 34 köylüyü paramparça edeceksin.</p>
<p>Sonra da kalkıp, <b>“kurallara uygun öldürdük”</b> diyeceksin.</p>
<p>Sizin <b>“kurallarınız”</b>, yıllardır aynı yoldan gidip gelen, gidip geldikleri başta oradaki askerî birlikler olmak üzere bütün devlet katmanları tarafından bilinen kaçakçıları canınız istediğinde bombalamak mı?</p>
<p>Kurallarınız, suçsuz sivilleri öldürüp sonra da hesap vermemek mi?</p>
<p>Sınır kapılarını açmayan sizsiniz, insanları kaçakçılığa mahkûm eden sizsiniz, kaçakçılık yaptıklarını bildiğiniz insanları bir akşam öldüren sizsiniz, bunun hesabını vermeye yanaşmayan sizsiniz, bir de bütün bunlara <b>“kurallara uygun”</b> diye kılıf bulmaya çalışan sizsiniz.<br/><br/><b>“Askerî vesayet”</b> döneminde yapılan Genelkurmay açıklamalarından ne farkı var bunun?<br/><br/><b>“Borudan”</b>, <b>“kâğıt parçasından”</b> ne farkı var?</p>
<p>Uludere katliamının suçlularının açıklanmaması, bu ülkede <b>“askerî vesayetin”</b> devam ettiğini ve bu <b>“vesayetin”</b> şimdi Başbakan’la iktidarı da teslim aldığı kuşkusunu güçlendirir.</p>
<p>AKP iktidarı, askerî vesayeti bitireceğim diye diye gidip o vesayete teslim olmuş gözüküyor.
                                    	<br/><br/>
<a class="lnk2" href="/web/20130525044819/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-uludere-ve-12-eylul.htm), [web.archive.org (arşiv bağlantısı)](http://web.archive.org/web/20130525044819/http://www.taraf.com.tr/ahmet-altan/makale-uludere-ve-12-eylul.htm)
