# Beyaz tavus kuşu

*Ahmet Altan 27.04.2012*

<div class="yazi"><p>Müjdeler olsun bizim berber Celal köşe yazarı olmaya karar verdi.</p>
<p>Haftada kaç gün yazması gerektiği konusunda biraz kararsız.<br/><br/><b>“Haftada kaç yazmak lazım”</b> diye sordu bana.<br/><br/><b>“Sen yaz da”</b> dedim, <b>“gününü sonra belirlersin”</b>.</p>
<p>Ona Molière’in piyeslerini bir berber dükkânında yazdığını da söyledim, berber dükkânının yazarlık için bereketli bir yer olduğunu vurgulamak için.<br/><br/><b>“Aklımda çok acayip bir konu var”</b> dedi, sonra da ekledi, <b>“ama sana söylemem”</b>.</p>
<p>Hâlinden anladığım kadarıyla, <b>“ne söyleyeceğim abi, sen söylediklerimi çalıp kendin yazıyorsun, şimdi söylesem bu konuyu da yazar heder edersin”</b> demek istedi.</p>
<p>Arkadaşlarına da açıklamış yazar olacağını.<br/><br/><b>“Sakın bizim adımızı yazma”</b> demişler, o da, <b>“yazara müdahale edemezsiniz”</b> demiş.</p>
<p>Celal daha şimdiden <b>“fikir özgürlüğü”</b> için mücadeleye başladı.</p>
<p>Yazarlara müdahaleye karşı.</p>
<p>Böyle giderse yakında Başbakan’la kapışırlar.</p>
<p>Belgeseller konusunda Celal Başbakan’ı yener, onu baştan söyleyip Başbakan’ı uyarayım.</p>
<p>Bizim yeni meslektaşın dükkânından çıktıktan sonra babama gittim.</p>
<p>Babam arada bir beni gezmeye götürüyor.</p>
<p>Biliyorsunuz, bir çocuk kaç yaşında olursa olsun babasının yanında bir çocuktur.</p>
<p>Büyümek, bir çocuğun babasına karşı yaptığı bir saygısızlıktır, onun için çocuklar babalarının yanında asla büyümüş biri gibi davranmamalılar.</p>
<p>Geçenlerde birlikte gittiğimiz bir lokantada, babam genç bir garsona beni gösterip <b>“Oğlumu da getirdim”</b> dedi, genç garson tam ne diyeceğini bilemedi, <b>“Allah bağışlasın”</b> dedi.</p>
<p>Dün de babamla Adile Sultan Sarayı’ndaki Borsa Lokantası’na gittik.</p>
<p>Sabancılar, Abdülmecid’in kızkardeşinin sarayını bir kültür merkezi yapmışlar, Borsa da o merkezin içinde çok güzel bir lokanta açmış.
                                    	<br/><br/>
<a class="lnk2" href="/web/20130525040100/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-beyaz-tavus-kusu.htm), [web.archive.org (arşiv bağlantısı)](http://web.archive.org/web/20130525040100/http://www.taraf.com.tr/ahmet-altan/makale-beyaz-tavus-kusu.htm)
