# Savunma

*Ahmet Altan 10.06.2011*

<div class="yazi"><p>Bugün günümün önemli bir kısmını mahkemede geçirdiğim için yazı yazacak bir zamanım olmadı.</p>
<p>Onun için izninizle, Başbakan Erdoğan’ın suç duyurusuyla açılan mahkemede yaptığım savunmamı yayımlıyorum.</p>
<p>Böyle mahkemelerin ve böyle savunmaların olmayacağı bir Türkiye’ye kavuşacağımızı umuyorum bir gün.</p>
<p>Ama şimdilik hâlâ yazarların ve gazetecilerin düşüncelerinden dolayı yargılandığı bir ülkede yaşıyoruz.</p>
<p>Onun için belki de bir mahkeme savunmasını yayımlamak, ülkenin durumunu anlatmak için en gerçekçi yol oluyor.</p>
<p>***</p>
<p>Sayın Yargıç,</p>
<p>Beni buraya, hapse atılmamı isteyerek gönderen adam, bu ülkeye çok yararlı hizmetleri olmuş, değerli bir adamdır.</p>
<p>Kendisi de sıkıntı çekmiş, yargılanmış, hapis yatmış biridir.</p>
<p>Benim hapsedilmemi isteyen adam, bu ülkenin başbakanıdır.</p>
<p>Çeşitli acılar, zulümler, düşmanlıklar, yenilgiler görmüş, hepsinin altından kalkabilmiş bir adamdır.</p>
<p>Ne yazık ki yenilgiler karşısında güçlü duran nice insan, zaferlerin ağırlığını taşıyamamış, sarsılmış, yolunu şaşırmış ve kendi galibiyetiyle yaralanmıştır.</p>
<p>Benim hapsedilmemi isteyen bir zamanların mahkûmu, şimdinin başbakanı da kendi galibiyetinin yaralarını taşıyor bugün.</p>
<p>Bir zamanlar şiir okuduğu için sistemin efendileri tarafından hapsedilmiş bir kurbanın, kendisi iktidara geldiğinde yazarların hapsedilmesini isteyen birine dönüşmesi, o adamın geçtiği yollarda yaşadığı yenilgilerden değil, zaferlerden dolayı yolunu şaşırdığını gösterir.</p>
<p>Bugün bu gerçek, bu davanın kendisinden de, benim hapsedilmemden de daha büyük bir önem taşıyor, çünkü bu başbakan yeni bir zafer kazanmaya hazırlanıyor.</p>
<p>Taşımakta zorlanacağı yeni bir zaferi daha olacak.</p>
<p>Ben, bunun bedelini, başta kendisi olmak üzere bütün ülkenin ödemesinden çekindiğim için kendisini uyarmak istedim.</p>
<p>Bugün benim burada yazdığım bir yazıdan dolayı sanık sandalyesinde oturmama yol açan mesele, Başbakan’ın bir heykel hakkındaki haksız, yersiz, haddini fevkalade aşan bir hüküm vermesiyle başladı.</p>
<p>Kars’taki bir heykele <b>“ucube”</b> diyerek, yıkılmasını istedi.</p>
<p>Kendisi hakkında yazılmış bir yazı karşısında gösterdiği tepki, o yazıyı yazanın hapsedilmesini istemek olacak kadar kendisini önemseyen biri, bir başkasının eseri hakkında bu kadar rahatça aşağılayıcı sözcükler kullanabiliyorsa ve bunu doğal buluyorsa, o adam kendisini kutsallaştırmaya, başkalarını ise saygıyı hak etmeyen insanlar olarak görmeye başlamış demektir.
                                    	<br/><br/>
<a class="lnk2" href="/web/20120414105130/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-savunma.htm), [web.archive.org (arşiv bağlantısı)](http://web.archive.org/web/20120414105130/http://www.taraf.com.tr:80/ahmet-altan/makale-savunma.htm)
