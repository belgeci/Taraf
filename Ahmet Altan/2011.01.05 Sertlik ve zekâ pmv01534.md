# Sertlik ve zekâ

*Ahmet Altan 05.01.2011*

<div class="yazi"><p>Sizce MHP, Kürt meselesinin çözülmesini ister mi?</p>
<p>Çözüldüğünü farz edin.</p>
<p>MHP, ne önerecek bu ülkeye, ne önerecek bu ülkede yaşayan insanlara?</p>
<p>Bu ülkede yaşayan insanları daha iyi yaşatacak bir fikri, bir projesi var mı?</p>
<p>Savaşlar, çatışmalar, çekişmeler, fikirleri olmayan insanların politikaya girebilmesi için elverişli bir kapıdır.</p>
<p>İki tür duygu yaratır savaş.</p>
<p>Yenme arzusu ve yenilme korkusu.<br/><br/><b>“Sen kimsin”</b> diye sorulduğunda, <b>“ben bu işi yapan insanım”</b> diye cevap veremeyenler, hayatın karşısında tek başına galip gelemeyenler, <b>“ortak bir zaferin”</b> parçası olmak için yanıp tutuşurlar.</p>
<p>Böyle bir zafer olduğunda, <b>“sen kimsin”</b> sorusuna, <b>“ben galip gelenlerdenim”</b> demek, hayat mücadelesindeki bireysel bir yenilginin getirdiği zehirlenmeye karşı insanların sığındığı bir panzehirdir.</p>
<p>Zaten yenilmiş olan biri, bir de <b>“yenilen tarafta”</b> olduğunda, <b>“sen kimsin”</b> sorusuna verecek cevap bulamaz, kendini <b>“yok”</b> hisseder, varlığı silinir, hiçbir yerde kendi varlığının izine rastlayamaz.</p>
<p>Savaşlar, kendi başlarına var olamayan insanların, topluca çekilmiş bir başarı fotoğrafına dâhil olma şansıdır.</p>
<p>Onun için, milliyetçilik, savaşma arzusu, intikam isteği, yenme şehveti, en çok bu <b>“kayıp”</b> insanların arasında görülür.</p>
<p>Bir savaşta yenilen tarafta olmaktan en çok onlar korkarlar.</p>
<p>Bir savaşta her türlü acı pahasına <b>“yenene”</b> kadar savaşmayı en çok onlar isterler.</p>
<p>Bulundukları <b>“taraf”</b> için <b>“kesin bir galibiyet”</b> anlamına gelmeyecek her türlü barıştan, çözümden nefret ederler.
                                    	<br/><br/>
<a class="lnk2" href="/web/20111123190030/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123190030/http://taraf.com.tr/ahmet-altan/makale-sertlik-ve-zeka.htm)
