# Yeni dönem

*Ahmet Altan 14.06.2011*

<div class="yazi"><p>Siyasi tarihimizin en muhteşem başarısını, seçimleri arka arkaya üç defa ve her seferinde oylarını arttırarak kazanan AKP ve Başbakan Erdoğan elde etti.</p>
<p>Her açıdan hak edilmiş bir başarı bu ve görebildiğim kadarıyla üç önemli ayağı var.</p>
<p>Birincisi, AKP’nin ekonomiyi bu kriz döneminde bile büyütebilmesi ve ülkenin her yanına hiç duraksamayan bir çabayla hizmet götürebilmesi, böylece vatandaşta belki de ilk kez <b>“ben önemliyim, bana hizmet ediliyor”</b> duygusu yaratması.</p>
<p>İkincisi, Birinci Cumhuriyet’in temelini oluşturan askerî vesayeti geriletmesi, derin devletin ve darbecilerin peşine düşmesi, onların soruşturulmasını ve yargılanmasını sağlanması. </p>
<p>Üçüncüsü de Başbakan Erdoğan’ın kalabalıklarla kurduğu <b>“büyülü”</b> ilişki ve mitinglerde özellikle kadınların kendilerini hayatın ve siyasetin ayrılmaz parçası gibi hissetmelerini sağlaması.</p>
<p>Bu üç temel özellikle Erdoğan’ın ve AKP’nin her seçimden galip çıkması kaçınılmaz.</p>
<p>Peki, bu özelliklere sahip bir partinin, seçimleri kazanmak için Erdoğan’ın başlattığı o büyük <b>“milliyetçi”</b> atağa ihtiyacı var mıydı?</p>
<p>Neticelere bakarsak, öyle bir atağa ihtiyaç yoktu.</p>
<p>O milliyetçiliğin, AKP’nin <b>“MHP’yi baraj altına itme”</b> takıntısına hizmet etmediği gibi Kürt milliyetçiliğini de patlattığını görüyoruz.</p>
<p>Güneydoğu’da sekiz milletvekilini BDP’ye kaptırdı AKP.</p>
<p>Belki yanılıyorum ama ben <b>“milliyetçilik”</b> kırbacının hem MHP’yi hem de BDP’yi canlandırıp büyüttüğünü düşünüyorum.</p>
<p>Seçimin <b>“ikinci galibi”</b> olduğu ortaklaşa kabul edilen BDP, başarısını kendi çalışmaları kadar Erdoğan’ın altını fazlasıyla çizdiği Türk milliyetçiliğine de borçlu bence.
                                    	<br/><br/>
<a class="lnk2" href="/web/20111214091119/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-yeni-donem.htm), [web.archive.org (arşiv bağlantısı)](http://web.archive.org/web/20111214091119/http://www.taraf.com.tr:80/ahmet-altan/makale-yeni-donem.htm)
