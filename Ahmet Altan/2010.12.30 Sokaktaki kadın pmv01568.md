# Sokaktaki kadın

*Ahmet Altan 30.12.2010*

<div class="yazi"><p>Nispeten tenha sokakta bir kadın, küçük bir bahçe duvarına dayanmış, cep telefonuna bütün sokaktan duyulacak kadar yüksek sesle bağırıyordu.<br/><br/><b>“Sen bana ne zaman dürüst oldun ki? Geçen sefer de yalan söyledin.”</b></p>
<p>Kendisini saran acının içinde kaybolmuş, sokakta olduğunu, etrafında insanlar bulunduğunu unutmuştu.</p>
<p>Canını yakan adamla hesaplaşmak, yalancılığını yüzüne vurmak, onu aşağılamak istiyordu ama o ıstıraplı kızgınlığın altında aslında büyük bir yakarış olduğunu, adamın yalan söylemediğini ona kanıtlamasını arzuladığını hissediyordunuz.</p>
<p>Öfkeli bir bağırışla yalvarıyordu adam.</p>
<p>Sokaktaki diğer insanlar gibi ben de sanki onu duymuyormuşum gibi geçtim yanından, diğerleri gibi ben de bakışlarımla onu utandırmak istemedim.</p>
<p>Öylesine yoğun ve sahici bir acı çekiyordu ki bir acımadan çok, garip bir şefkat ve saygı uyandırıyordu o sahneye şahit olanlarda.</p>
<p>Onun acısı, hiçbir gazeteye haber olamazdı.</p>
<p>Ama <b>“edebiyat”</b> onun duygularının peşinden koşardı, yaşadıklarını, hissettiklerini birer birer yakalayıp anlatmak isterdi.</p>
<p>O kadının yanından geçerken insanları özlediğimi fark ettim.</p>
<p>Türkiye’de hayat büyük kitlelerin acısını dindiremediğinden biz hep <b>“gazete”</b> düzeyinde yaşıyoruz, insanlarla ilgilenemiyoruz, onların küçük hayatlarındaki büyük dramları yakalayamıyoruz, <b>“haberleşen”</b> ama <b>“edebileşemeyen”</b> sığ bir hayat sürdürüyoruz.</p>
<p>Yirmi Birinci Yüzyılın onda birini tükettiğimiz, ilk on yılını geride bıraktığımız şu günlerde hâlâ Kürtlerin anadillerini <b>“yazılı”</b> hale getirip getiremeyeceklerini tartışan, bunun kavgasıyla uğraşan, böylesine geri kalmış bir toplumda, sokakta bağıran kadının acısına pek yer açamıyoruz.
                                    	<br/><br/>
<a class="lnk2" href="/web/20120414135011/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-sokaktaki-kadin.htm), [web.archive.org (arşiv bağlantısı)](http://web.archive.org/web/20120414135011/http://www.taraf.com.tr:80/ahmet-altan/makale-sokaktaki-kadin.htm)
