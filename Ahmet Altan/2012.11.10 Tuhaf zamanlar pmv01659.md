# Tuhaf zamanlar

*Ahmet Altan 10.11.2012*

<div class="yazi"><p>Her toplumun hayatında böyle zamanlar vardır.<br/><br/><b>“Geçiş dönemi”</b> dedikleri belirsizlik hâlleri bunlar.</p>
<p>Türkiye çok ciddi bir devrimden geçti, seksen küsur yıllık askerî vesayeti bitirdi, en azından geriletti.</p>
<p>O ağır vesayetin altından beli kırılmış bir toplum çıktı.</p>
<p>Özellikle damarlarına <b>“milliyetçilik”</b> ve <b>“tek adam”</b> efsanesi zerk edilmiş, dünyaya ve gelişimlere kuşkuyla bakan, sağlam kadrolar kuramamış, <b>“kapıkulu anlayışı”</b> yüceltilmiş, felsefeden kopartılmış, düşünmesi yasaklanmış bir toplum bu.</p>
<p>Askerî vesayeti yıkan AKP, bu devrimden sonra meydana geleceği belli boşluğu <b>“demokrasi”</b> ile doldurmaya söz vermişti, tek çıkar yol da oydu.</p>
<p>Kendi geleneklerimiz ve kadrolarımız o demokrasiyi yaratacak güçte olmadığı için Avrupa Birliği’nin kriterleri pusula olarak kabul edilmişti.</p>
<p>Ama ne kadar o sisteme karşı olsalar da neticede o sistemin yetiştirdiği, Kemalist değerleri bilinçaltına doldurduğu bir ekip AKP yönetimi.</p>
<p>Dindar ve muhafazakâr görünümlerinin altında milliyetçi ve <b>“tek adam”</b> yönetimine hayran bir kadro var.</p>
<p>Kendilerini yıllarca ezen Kemalist elite duydukları öfke ne yazık ki aynı zamanda o Kemalistlere duydukları hayranlığı da içinde taşıyor.</p>
<p>Başkanlık tartışmaları sırasında sık sık <b>“Atatürk ve İsmet Paşa”</b> örneklerini vermeleri boşuna değil, onlar da istiyorlar öyle bir <b>“tek adamları”</b> olmasını, <b>“onların hayat tarzını”</b> bir emirle bütün topluma kabul ettirmesini.</p>
<p>Ve, kendilerini ezenleri taklit etmek, onlar gibi <b>“mutlak bir güce”</b> sahip olmak, onlar gibi tepeden bakarak, <b>“ezici”</b> olmanın tadını çıkarmak hayaline meftun oluyorlar.</p>
<p>Cumhuriyet boyunca ezilenler şimdi <b>“zulmün”</b> ortadan kalkmasını değil, zalimin gücünün <b>“mazlumun”</b> eline geçmesini istiyorlar.
                                    	<br/><br/>
<a class="lnk2" href="/web/20130525031606/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-tuhaf-zamanlar-3.htm), [web.archive.org (arşiv bağlantısı)](http://web.archive.org/web/20130525031606/http://www.taraf.com.tr/ahmet-altan/makale-tuhaf-zamanlar-3.htm)
