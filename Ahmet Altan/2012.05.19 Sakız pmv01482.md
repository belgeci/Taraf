# Sakız

*Ahmet Altan 19.05.2012*

<div class="yazi"><p>Bazı hikâyeler vardır ne kadar yazarsan yaz hep kendini yeniden yazdıracak bir fırsat bulur.</p>
<p>Steinbeck’in <b>“Bir Numaralı Evde Olanlar”</b> isimli hikâyesini ben çok yazdım.</p>
<p>Böyle giderse daha da çok yazmak zorunda kalacağım herhalde.</p>
<p>Hikâyede, evde bulunan bir sakızdan ev ahalisinin kurtulmaya çalışması anlatılır.</p>
<p>Sakızı evden atmaya çalıştıkça, sakız daha büyüyerek evin içine döner.</p>
<p>Politikacıların <b>“saklamaya”</b> çalıştıkları konular, <b>“bir numaralı evin”</b> sakızıdır, onlar o konuyu pencereden fırlatıp atmaya kalktıkça o daha da genişlemiş olarak geri gelir.</p>
<p>Uludere, bu iktidarın <b>“belalı sakızına”</b> dönüşüyor.</p>
<p>Onlar saklamak için çabaladıkça konu dallanıp budaklanarak büyüyor, Türkiye’nin gündeminden dünyanın gündemine doğru genişliyor.<br/><br/><i>Wall Street Journal</i>, <b>“Uludere’de Amerikan Predator’u vardı, görüntüleri o verdi”</b> diye yazdıktan sonra Genelkurmay bu açıklamayı yalanladı.</p>
<p>Amerikan Genelkurmay’ı da Türk Genelkurmay’ının <b>“yalanlamasını yalanlayarak”</b>, Uludere’de Amerikan uçağının bulunduğunu doğruladı.</p>
<p>Uludere konusunda hükümeti ve Genelkurmay’ı sıkıştırıyor Amerikan basınıyla Amerikan yetkilileri.</p>
<p>Bu katliamın gerçeklerini ve sorumlularını saklamaya uğraştıkça iktidarla askeriye bir <b>“suç ortaklığının”</b> içinde birleşiyorlar.</p>
<p>Melih Altınok, güvendiği askerlerin <b>“Uludere katliamının askerî bir acelecilik ve operasyonel bir hata sonucu yaşandığını”</b> söylediklerini yazdı.</p>
<p>O zaman bu hatanın nasıl gerçekleştiğini, kimin hatası olduğunu, neden bölgedeki birliklerle temasa geçilmediğini, neden dört saatlik Heron görüntülerinde Kürt kaçakçıların sınırdan çıkışı görüldüğü halde o insanların dönüşte vurulduğunu, neden birinci bombardımandan sonra öldürülenlerin yakınlarının <b>“bunlar bizim çocuklar”</b> diye karakolu uyarmasına rağmen ikinci bombardıman yapıldığını açıklamak zorundalar.
                                    	<br/><br/>
<a class="lnk2" href="/web/20130525035848/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-sakiz.htm), [web.archive.org (arşiv bağlantısı)](http://web.archive.org/web/20130525035848/http://www.taraf.com.tr/ahmet-altan/makale-sakiz.htm)
