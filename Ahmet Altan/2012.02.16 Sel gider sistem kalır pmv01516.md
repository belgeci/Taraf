# Sel gider sistem kalır

*Ahmet Altan 16.02.2012*

<div class="yazi"><p>Eski parayla bir katrilyon...</p>
<p>Yeni parayla bir milyar lira...</p>
<p>Dolarla söylersek yaklaşık 600 milyon dolar.</p>
<p>Yüz <b>“devlet”</b> ihalesinden elde edilen vurgunun parasal karşılığı bu.</p>
<p>Çok hükümetler geldi, çok hükümetler gitti, çok kavgalar yaşandı, çok dövüşler oldu ama soygun hiç bitmedi, hiç bitmiyor.</p>
<p>Yaşanan bütün kavgaların asıl nedeni de bu zaten.</p>
<p>İktidara gelen, taraftarlarına devlet kesesinden büyük paralar dağıtma imkânına kavuşuyor, iktidarın asıl çekiciliği parayı dağıtma mekanizmasının kontrolünü ele geçirebilmesinde.</p>
<p>Bu ülkede medya denen garabet neden köpek eniği gibi <b>“korkuyorum, korkuyorum”</b> diye iktidarın ayakları dibinde yuvarlanıp duruyor, çünkü onlar da bu paradan pay almak istiyorlar.</p>
<p>Ortada, halktan topladığın ama halkın denetlemesine izin vermediğin büyük bir para olduğunda her şey çarpılır.</p>
<p>Ne savaş biter, ne çete biter, ne kavga biter.</p>
<p>Demokrasi dediğiniz şeyin özü, halkın devlete verdiği paranın harcanmasını kontrol edebilmesidir.</p>
<p>Demokrasi oradan başlar.</p>
<p>Demokrasi istemeyenler niye istemez demokrasiyi?</p>
<p>Çünkü paranın denetimini halka kaptırmaktan hoşlanmaz.</p>
<p>Devlet parayı canının istediğine dağıtabildiğinde, devletin başına geçen adam da herkesin <b>“patronu”</b> olur, böyle lüksü kim kaybetmek ister?</p>
<p>Demokrasi ve <b>“temizlik”</b> sözü veren AKP, ihale yasasını kaç kere değiştirdi biliyor musunuz?</p>
<p>On sekiz kere.</p>
<p>Niye?</p>
<p>Çünkü Avrupa Birliği standartlarını Türkiye’de geçerli olmasını istemiyor.
                                    	<br/><br/>
<a class="lnk2" href="/web/20130525043305/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-sel-gider-sistem-kalir.htm), [web.archive.org (arşiv bağlantısı)](http://web.archive.org/web/20130525043305/http://www.taraf.com.tr/ahmet-altan/makale-sel-gider-sistem-kalir.htm)
