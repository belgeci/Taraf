# Medya ve asker

*Ahmet Altan 04.06.2011*

<div class="yazi"><p>Mehmet Ali Birand, hayran kalınacak bir dürüstlükle medyanın geçmişteki <b>“darbe yandaşlığını”</b> anlattı.</p>
<p>Söylediklerinin hepsi doğruydu.</p>
<p>Bu ülkenin yaşadığı her türlü darbede ve darbe girişiminde medyanın harcı vardır.</p>
<p>Darbeciliğin bir alçaklık olduğunu medya yıllarca kabul etmedi.</p>
<p>Darbecileri asla eleştirmedi.</p>
<p>Tam aksine darbecileri hep destekledi.</p>
<p>Cumhuriyet tarihi boyunca askerlerin yaptığı hiçbir şeyi sorgulamadı.</p>
<p>Silahsız 33 asker vurulduğu zaman <b>“bu nasıl oluyor”</b> diyen çıkmadı.</p>
<p>Karakol baskınlarının içyüzünü kimse araştırmadı.</p>
<p>Medya askerlerle ortak çalıştı.</p>
<p>Birand, medyanın <b>“genlerinin”</b> darbeci olduğunu söyledi, onların genleri değil asıl <b>“cüzdanları”</b> darbeciydi.</p>
<p>Darbelerden çok para kazandılar.</p>
<p>İşbirlikçiliklerinin ödülünü her zaman aldılar.</p>
<p>Generallerin önünde perendeler attılar.</p>
<p>Bu <b>“tek parti rejimini”</b> değiştirmek isteyen sivil siyasetçilere alabildiğine yüklendiler, her türlü değişimi <b>“ihanet”</b> olarak nitelediler, halkı küçümsediler, demokrasiyi <b>“vatana düşmanlık”</b> diye sundular.</p>
<p>Mehmet Ali Ağca’nın askerî cezaevinden nasıl kaçtığını hiç merak etmediler.</p>
<p>On yedi bin <b>“faili meçhul”</b> cinayeti kimin, nasıl işlediğini hiç sormadılar.</p>
<p>Paşalar hep <b>“kükredi”</b> onların gazetelerinde.
                                    	<br/><br/>
<a class="lnk2" href="/web/20111214084516/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-medya-ve-asker.htm), [web.archive.org (arşiv bağlantısı)](http://web.archive.org/web/20111214084516/http://www.taraf.com.tr:80/ahmet-altan/makale-medya-ve-asker.htm)
