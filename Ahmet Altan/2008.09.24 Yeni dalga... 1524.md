# Yeni dalga...

*Ahmet Altan 24.09.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>Gittikçe genişleyen dalgalar halinde ülkeye çarpan bir kasırgaya dönüşüyor bu Ergenekon soruşturması.</p><br/>
<p>Son gözaltılara bir bakın.</p><br/>
<p>Eski bir polis şefi, askerî bir yargıç, bir doktor, bir belediye başkanı, bir gazeteci, bir manken...</p><br/>
<p>Sanki toplumun bütün katmanlarına sızmış gibi çete.</p><br/>
<p>Düşünün ki dindarlar, ya da dindar görünenler, bile çıktı örgütün içinden.</p><br/>
<p>Bugüne kadar sorgulananlardan hangisi suçlu hangisi değil bilmek mümkün değil ama o insanların bir şekilde bu çeteyle temasa geçmiş olmaları bile şaşırtıcı.</p><br/>
<p>Örgütün böylesine derinliğe nüfuz edebilmesi tabii akla birçok soru getiriyor.</p><br/>
<p>Bu örgütün böylesine yayılmasına niçin izin verildi?</p><br/>
<p>Kim izin verdi?</p><br/>
<p>Devletin içinde nerelere kadar uzanıyor bu yapı?</p><br/>
<p>Örgütün hareketleri ilk fark edildiğinde neden sessiz kalındı?</p><br/>
<p>Bugün bu kararlı operasyonlar, AKP’nin “gündemi değiştirme” arzusuna bağlanıyor.</p><br/>
<p>Doğrusunu isterseniz ben pek öyle düşünmüyorum.</p><br/>
<p>Bana sorarsanız, eğer AKP bu operasyonları durdurmaya kalkarsa o da gider.</p><br/>
<p>Çünkü bütün bu olanlar sadece Türkiye’nin kendi kararı ve arzusu gibi gözükmüyor bana.</p><br/>
<p>Sanki yeni, çağdaş, demokrat bir müttefik isteyen gelişmiş dünya da bu “temizliği” kuvvetle destekliyor.</p><br/>
<p>Yanılıyor olabilirim ama olanları izlerken hep bir “dünya operasyonu” izliyormuşum izlemine kapılıyorum.</p><br/>
<p>AKP, bunun önünü kesmemek ferasetini gösteriyor sadece.</p><br/>
<p>Belli ki artık bu “kasırga” durmayacak.</p><br/>
<p>Devlet ve toplum temizlenecek.</p><br/>
<p>Buna gittikçe daha çok inanıyorum.</p><br/>
<p>Neredeyse sekiz yıl önce bir polis şefi tarafından kayıtlara geçirilen bir örgüt bu.</p><br/>
<p>Gerçi, bugün kendisi de zanlılar arasında bulunan o polis şefi o kayıtları resmileştirmeyip saklamış ama onun öğrendiğini devletin diğer birimlerinin bilmediğini düşünmek çok mümkün değil.</p><br/>
<p>O zamanlar kimse kımıldamamış.</p><br/>
<p>Bugün ise kimse dalgaların önünde duramıyor.</p><br/>
<p>Belki de bu cumhuriyet kurulduğundan beri ilk kez “derin devletten” arınmış ya da en azından onu asgariye indirmiş bir devlette yaşayacağız Ergenekon tümüyle saf dışı edildiğinde.</p><br/>
<p>Bir siyasi cinayet işlendiğinde ve katil yakalanmadığında güvenle “derin devlet yapmıştır” demeyeceğiz.</p><br/>
<p>Dahası, belki de artık bizde hiç öyle suikastlar olmayacak.</p><br/>
<p>Bombalamalar, saldırılar, suikastlar sona erecek.</p><br/>
<p>Böyle bir Türkiye tahayyül edebiliyor musunuz?</p><br/>
<p>İtiraf edeyim ki ben biraz zorlanıyorum böyle bir ülke olabileceğimizi hayal ederken.</p><br/>
<p>Ama ilk kez bir “ümitle” karşılaştığımızı da seziyorum.</p><br/>
<p>Susurluk böyle olmamıştı.</p><br/>
<p>Üç polisi yakalayıp durmuşlardı.</p><br/>
<p>JİTEM’in varlığı resmî ağızlarca inkâr edilmişti.</p><br/>
<p>Bugün JİTEM mahkeme kayıtlarına geçti, resmîleşti.</p><br/>
<p>Birçok “itirafçı” o örgütle birlikte işledikleri cinayetleri anlattı.</p><br/>
<p>Sanırım Ergenekon soruşturması “güneydoğuya” doğru kaydıkça, oralarda Kürtlere yapılanları soruşturdukça JİTEM’in adını daha çok duyacağız.</p><br/>
<p>Bu örgütle Ergenekon arasındaki muhtemel bağlar daha net çıkacak ortaya.</p><br/>
<p>Güneydoğu’da nasıl bir “ağ” kurulduğunu açıklıkla göreceğiz.</p><br/>
<p>“Vatanseverlik” ile “uyuşturucu kaçakçılığı” arasında bir ilişki var mı, anlayacağız.</p><br/>
<p>“Devlet için” sözünün nasıl zaman içinde “çete için” sözüne dönüştüğünü kavrayacağız.</p><br/>
<p>Ne kadar “kirlendiğimizi” fark etmek herhalde dehşete düşürecek bizi.</p><br/>
<p>Bugün hâlâ Ergenekon örgütünü küçümsemeye, onu koruyabilmek için bütün bu operasyonları “siyasi bir hesaplaşma” gibi sunmaya çalışanlar, umarım biraz utanacaklar eğer becerebilirlerse.</p><br/>
<p>Genel başkanının kendini “Ergenekon’un avukatı” ilan ettiği CHP’nin dürüst üyeleri de herhalde epeyce şaşıracaklar.</p><br/>
<p>Türkiye ağır bir hastalığa yakalanmış bir ülke.</p><br/>
<p>Kendi bünyesinde, kendi arzusuyla bir “kanser” üretmiş bir ülke.</p><br/>
<p>Şimdi kendi kendini tedavi etmeye uğraşıyor.</p><br/>
<p>Biz de her gün kanserin nerelere kadar yayıldığını izliyoruz.</p><br/>
<p>Aslında bütün siyasi partilerin elbirliğiyle bu işin üstüne gitmesi gerekirdi.</p><br/>
<p>Çünkü Ergenekon “siyasetin” varlığına karşı bir örgüt.</p><br/>
<p>Siyasi partilerin bir kısmının Ergenekon’a sahip çıkması ya da bu konuda sessiz kalması bile hastalığın ağırlığını gösteriyor.</p><br/>
<p>Çetenin siyaseti de etkilemeye başardığını anlıyoruz bundan.</p><br/>
<p>Zaten etkilemediği hiçbir kesim kalmamış.</p><br/>
<p>Bundan sonra bu kasırga kolay kolay dinmez gibi geliyor bana.</p><br/>
<p>Nedense bu son “dalga” bende böyle bir duygu uyandırdı.</p><br/>
<p>Bu iş genişleyecek.</p><br/>
<p>Herkesin buna göre hesap yapması gerekir.</p><br/>
<p>Napolyon’un mealen hatırladığım bir sözü var:</p><br/>
<p>“Bir gelişmenin arkasında giden önemsiz biri olur, ortasında giden uyumlu biri olur, önünde giden lider olur, karşısına çıkan ise ezilir.”</p><br/>
<p>Türkiye temizlenmeye doğru gidiyor.</p><br/>
<p>Kirliliği savunanların Napolyon’un sözünü unutmamalarında yarar var bence.</p></font></p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/2035.htm), [web.archive.org (arşiv bağlantısı)](http://web.archive.org/web/20090905085520/http://www.taraf.com.tr:80/makale/2035.htm)
