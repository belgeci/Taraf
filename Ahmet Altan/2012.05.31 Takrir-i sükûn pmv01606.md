# Takrir-i sükûn

*Ahmet Altan 31.05.2012*

<div class="yazi"><p>İşte böyle bizim hikâyemiz, <b>“az gideriz, uz gideriz, dere tepe düz gideriz, bir de döner bakarız ki bir arpa boyu yol gideriz”</b>, onca zamandan sonra döndük geldik mi yeniden 1930’lara, geldik.<br/><br/><b>“Milli şefi”</b> eleştirmek yasak.</p>
<p>Henüz bir yasayla yasaklanmadı ama fiilen Başbakan Erdoğan’ı eleştirmek yasak edildi, yazıya dökülmemiş <b>“Takrir-i Sükûn”</b> yasası kendini bu kez açıkça gösterdi.<br/><br/><i>Yeni Şafak</i>, Uludere’deki sözleri nedeniyle başbakanı eleştiren Ali Akel’in işine son verdi.</p>
<p>Bunu da <b>“göstere göstere”</b> yaptılar, 16 yıldan beri <i>Yeni Şafak</i>’ta çalışan Akel’i <b>“o yazıdan”</b> dolayı attıklarını herkesin bilmesini istediler.</p>
<p>Çünkü herkesin <b>“dersini”</b> almasını istiyorlar.</p>
<p>Ders kısa ve net.<br/><br/><b>“Başbakan’ı eleştirmek yasaktır.”</b></p>
<p>Erdoğan’ın ulaştığı son nokta bu.</p>
<p>Başbakan her konuda karar verecek, herkes onu alkışlayacak.</p>
<p>Çünkü <b>“şef”</b> herşeyi biliyor, heykeli biliyor, jinekolojiyi biliyor, mimariyi biliyor, sütçülüğü biliyor, “<b>aşağıdakinin Ahmet mi Mehmet mi olduğuna”</b> aldırmadan bombalamanın erdemini biliyor, gazeteciliği biliyor, televizyonculuğu biliyor, tarihi biliyor, <b>“tasma takmayı”</b> biliyor, komploları biliyor, <b>“sezaryen”</b> yapan ajanları biliyor.</p>
<p>Ve, sadece o biliyor.</p>
<p>Tabii o kadar bilince, <b>“bilmeyenler”</b> de sussun istiyor.</p>
<p>Bir tane bilen, yetmiş milyon da bilmeyen olunca hepimiz susacağız, susmayanları kovacaklar, işsiz bırakacaklar, aç bırakacaklar.</p>
<p>Bu da <b>“ileri vicdan”</b> herhalde.</p>
<p>Böyle bir ahlakı, böyle bir vicdanı biz bilmiyoruz, biz öğrenemiyoruz, Allah da öğretmesin.</p>
<p>Neye heves ettiğini görüyoruz.</p>
<p>O <b>“takrir-i sükun”</b> istiyor.</p>
<p>Göreceksiniz, bu Uludere AKP’nin <b>“düşüşünün”</b> başlangıcı olacak, bu kadar vicdan yoksunluğunu bu halk taşıyamaz çünkü.
                                    	<br/><br/>
<a class="lnk2" href="/web/20130525034146/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-takrir-i-sukun.htm), [web.archive.org (arşiv bağlantısı)](http://web.archive.org/web/20130525034146/http://www.taraf.com.tr/ahmet-altan/makale-takrir-i-sukun.htm)
