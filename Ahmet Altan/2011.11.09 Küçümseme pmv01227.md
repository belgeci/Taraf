# Küçümseme

*Ahmet Altan 09.11.2011*

<div class="yazi"><p>Sanırım on iki on üç yaşlarındaydım, bir akşam bizim evde davet vardı, babamın yazar çizer arkadaşları gelmişlerdi, çok gençlerdi o yıllarda ama onların o kadar genç olduğunu ne ben biliyordum, ne de kendileri biliyordu, ben onları çok yaşlı sanıyordum, onlar da kendilerini çok yaşlı sanıyorlardı, bu <b>“yaşlılar”</b> salonda konuşup eğlenirlerken ben de odamda Çaykovski’nin Birinci Piyano Konçertosu’nu dinliyordum, babamın arkadaşlarından biri kapıdan başını uzatmış, ne dinlediğime şöyle bir kulak kabarttıktan sonra yüzünü buruşturup <b>“Çaykovski mi dinliyorsun”</b> demişti, <b>“hem de Birinci Piyano Konçertosu’nu?”</b></p>
<p>Çok utandığımı ve çok şaşırdığımı hatırlıyorum.</p>
<p>Benim çok sevdiğim Çaykovski’yi onun neden bu kadar küçümsediğini anlamamıştım.</p>
<p>Üstelik bu bizim aldığımız terbiyeye tamamen zıt bir davranıştı, babam bize her zaman <b>“yaratıcılara saygı göstermemiz gerektiğini”</b> söylemişti, bir yaratıcıyı sevmemek, beğenmemek mümkündü ama böylesine aşağılayıp, küçümsemek... Saygı duyduğumuz birinin bir besteciden böylesine saygısızca söz etmesini hiç aklım almamıştı.</p>
<p>Sonra insanlardan sanatçılarla ilgili bu tür saygısızca küçümsemeler ve aşağılamalar duymanın sıradan bir iş olduğunu gördüm, kolayca küçümsüyorlardı.</p>
<p>Bir gün babama <b>“Niye böyle davranıyorlar, niye küçümseyip, aşağılıyorlar”</b> diye sormuştum.<br/><br/><b>“Başkalarını aşağıladıkları zaman kendilerinin yükseldiğini sanıyorlar”</b> demişti.</p>
<p>Zamanla, hemen hemen herkesin hayatında böyle <b>“hayalî merdivenler”</b> olduğunu fark ettim, her basamakta <b>“çiğneyip”</b> geçtikleri sanatçılar yatıyordu, onlara basarak yükseliyorlar, sonra bir gün onlarla birlikte o hayalî merdivenler de kayboluyor geriye gene o aşağılanan, küçümsenen sanatçılar kalıyordu.
                                    	<br/><br/>
<a class="lnk2" href="/web/20120106230738/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-kucumseme.htm), [web.archive.org (arşiv bağlantısı)](http://web.archive.org/web/20120106230738/http://www.taraf.com.tr:80/ahmet-altan/makale-kucumseme.htm)
