# Toplum, politikacı, aydın

*Ahmet Altan 08.06.2011*

<div class="yazi"><p>İttihatçıların iyice parlattığı geleneksel bir aydın düşmanlığı zihinlere bir küçümseme olarak yerleşmiştir bizim ülkede, aydınlar <b>“halktan kopuk, toplumun değerlerinden uzak, gerçeklerden bihaber, çocuksu züppelerdir”</b> bu anlayışa göre.</p>
<p>Kimse, bu kadar hayatın uzağında, halktan habersiz, gerçeklere kör, çocuksu <b>“züppelerin”</b> dünyanın bütün ansiklopedilerini nasıl doldurduklarını sormaz.</p>
<p>Binlerce yıllık bir tarihin özeti olan o ansiklopedileri, o tarihin hiçbir aşamasını sezememiş adamların doldurması biraz tuhaf gelmez mi kimseye?</p>
<p>Söylenenlerin tam aksine, aydınlar toplumun çok önemli ve işlevsel parçalarıdır.</p>
<p>Onlar, gemilerin en uzun direğinin tepesinde yapayalnız duran ve uzakları herkesten önce gören gözcülerdir.</p>
<p>Gemiyi onlar yönetmez ama geminin nereye gittiğini herkesten evvel onlar görür.</p>
<p>Aydınların işlevini anlamak için önce toplumları iyi anlamak gerekir.</p>
<p>Toplumun çok karmaşık istekleri, duyguları, tepkileri vardır ama toplumu asıl belirleyen birbirine zıt iki temel istektir.</p>
<p>Her toplum hem olduğu gibi kalmak, hem de değişmek ister.</p>
<p>Kalabalıkların değişimi zordur, hep içine rahatça yerleşeceği gelenekler, alışkanlıklar, örfler, âdetler arar, hep yerleşmek, hareketsiz durmak ister ama bu isteğinin hemen yanıbaşındaki <b>“değişim”</b> isteğinden de vazgeçemez.</p>
<p>Toplum, bu değişim isteğini dile getirsin, kendisini zorlasın, değiştirsin diye kendi aydınını, kendi içinden doğurur.</p>
<p>Aydın kendisini doğuran toplumla sürekli çatışır, çünkü toplum onu bu görev için yaratmıştır.</p>
<p>Yerleşik değerlerle, ahlak kurallarıyla, geleneklerle, toplumun <b>“o günkü”</b> yapısıyla sürekli boğuşarak, çatışarak, aydın kendi toplumunu değişime zorlar.
                                    	<br/><br/>
<a class="lnk2" href="/web/20111214093717/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-toplum-politikaci-aydin.htm), [web.archive.org (arşiv bağlantısı)](http://web.archive.org/web/20111214093717/http://www.taraf.com.tr:80/ahmet-altan/makale-toplum-politikaci-aydin.htm)
