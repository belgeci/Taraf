# Yeni baştan

*Ahmet Altan 20.08.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>Tuhaf memleket burası, tuhaf.</p><br/>
<p>Hastalanmış bir yer.</p><br/>
<p>Bünyesinde bir tümör var sanki.</p><br/>
<p>Bence o tümör, ordunun ve yargının siyasetteki rolü.</p><br/>
<p>Orduyla yargıyı siyasetten çıkarmadıkça bu ülkeyi düzeltmeye imkân yok.</p><br/>
<p>Ne yaparsanız yapın sürekli ateşlenir burası.</p><br/>
<p>Bu iki kurumun siyasetle ilişkisi, bütün hayatın ritmini bozuyor.</p><br/>
<p>Üstelik siyasetle iç içe olduklarından kendi mesleklerinin gereklerine göre değil, siyasetin gereklerine göre davranıyorlar.</p><br/>
<p>Ve biz hem ordusuz hem yargısız kalıyoruz.</p><br/>
<p>Ordusu olmayan, yargısı olmayan, siyasi bir özgürlüğe alan açamayan sıkışık bir hal alıyoruz.</p><br/>
<p>Şu meşhur Dağlıca baskınını hatırlıyorsunuz değil mi?</p><br/>
<p>Çok kuşku verici bir olaydı o.</p><br/>
<p>İlk önce bütün suç, esir düşen sekiz askerin üstüne yüklendi.</p><br/>
<p>Bizim gazete, durumda bir gariplik olduğunu sezdi.</p><br/>
<p>Olayın üstüne gittik.</p><br/>
<p>Ve gittikçe de, birtakım karışık işlerle karşılaştık.</p><br/>
<p>Baskın yapılacağı önceden biliniyordu.</p><br/>
<p>PKK’lıların geldiği, yığınak yaptığı görülmüştü.</p><br/>
<p>Baskını haber veren istihbarat raporları vardı.</p><br/>
<p>Ama hiçbir önlem alınmamıştı.</p><br/>
<p>Alınmadığı gibi de PKK’nın saldıracağı yolun üstündeki kuvvetler azaltılmış, baskına uğrayacak taburun projektörleri yakılıp açık bir hedef haline getirilmiş, subayların önemli bir kısmı izne gönderilmişti.</p><br/>
<p>Taburun komutanı da düğüne gitmişti.</p><br/>
<p>Ne oldu Dağlıca’da, diye sorduk.</p><br/>
<p>Bugüne dek Genelkurmay Başkanlığı’ndan açık net bir cevap gelmedi.</p><br/>
<p>Onca “hata” nasıl yapıldı, bilen yok.</p><br/>
<p>Genelkurmay, “gerekli önlemler alınmıştı” dedi ama ortada pek bir önlem de gözükmüyordu.</p><br/>
<p>Şimdi bu kuşkulu durumu daha da kuşkulu hale getiren başka bir gerçek çıktı ortaya.</p><br/>
<p>Dağlıca’nın tabur komutanı, daha sonra Ergenekon sanıkları arasına katılacak bir hanımla haberleşiyormuş.</p><br/>
<p>Komutanla, Ergenekon sanığı arasında ciddi bir haberleşme trafiği yaşanmış.</p><br/>
<p>İnanmayacaksınız ama tabur komutanı, tabur mevzilerini ve PKK gözetleme noktalarını gösteren bir fotoğraf göndermiş Ergenekon sanığına.</p><br/>
<p>Üstelik yazışma biçimlerinden, aralarında çok ciddi bir “ideolojik” birliktelik olduğu da seziliyor.</p><br/>
<p>İnsan, dostlarıyla haberleşir, onlar da iyi dostlarmış birbirlerine mektuplar gönderiyorlarmış desek, dünyanın neresinde, hangi tabur komutanı karargâhının fotoğrafını “internet” üzerinden bir tanıdığına gönderir?</p><br/>
<p>Önemli noktaları o fotoğrafın üzerinde işaretler?</p><br/>
<p>Askerlik kurallarına uyar mı bu?</p><br/>
<p>Bir de, tabur komutanının fotoğraflar gönderdiği “yakın dostu” bir Ergenekon sanığı çıkıyor.</p><br/>
<p>Şaşırtıcı bir tesadüf, değil mi?</p><br/>
<p>İnsan, “neler oluyor” diye sormadan edemiyor.</p><br/>
<p>Fevkalade kuşkulu bir baskının hedefi olan bir karakolun komutanı, bir Ergenekon sanığının yakını.</p><br/>
<p>Yazışmaları, Ergenekon dosyasına giriyor.</p><br/>
<p>Ve, Dağlıca ile Ergenekon bir yerde buluşuyor.</p><br/>
<p>Bazen bana öyle geliyor ki bütün “kuşkulu” olayların hepsi, sonunda öyle ya da böyle Ergenekon’la buluşacak.</p><br/>
<p>Baksanıza Dağlıca bile Ergenekon dosyasının içinden çıkıverdi.</p><br/>
<p>Bir ordu siyasetin içinde bulunmamalı.</p><br/>
<p>Hiçbir zararı olmasa bile orduda çok ciddi disiplin zaaflarına yol açıyor siyaset merakı.</p><br/>
<p>Üstelik, karşılaştığımız olaylar “disiplin zaafı” kavramını da çok aşıyor.</p><br/>
<p>Çok başka sorular yaratıyor.</p><br/>
<p>Mesela, orduda daha kaç tane “Ergenekon sanıklarıyla haberleşen” subay var diye merak ediyorsunuz.</p><br/>
<p>Bunlardan kaçı o “dostlarına” gizli kalması gereken belgeler gönderiyor?</p><br/>
<p>Neden ordu bu subaylar hakkında hiçbir önlem almıyor?</p><br/>
<p>Ordu niye Dağlıca konusunda dişe dokunur bir açıklama yapmıyor?</p><br/>
<p>Niye suç o sekiz askerin üstüne yıkılmaya çalışıldı en başta?</p><br/>
<p>Dağlıca ile ilgili bir soruşturma varsa, bu soruşturmanın sonuçları ne oldu?</p><br/>
<p>Soruşturma yoksa, niye yok?</p><br/>
<p>Dağlıca baskının sorumluluğu hangi seviyeye kadar yükseliyor?</p><br/>
<p>Üstleri, Dağlıca komutanının Ergenekon sanıklarıyla haberleştiğini biliyor muydu?</p><br/>
<p>O zaman bilmiyorlarsa şimdi biliyorlar.</p><br/>
<p>Ne yapacaklar?</p><br/>
<p>Bizim ordu, aynı zamanda kendini bir siyasi otorite, hadi daha açık konuşalım bir “iktidar odağı” olarak gördüğünden kimseye hesap vermek zorunda olmadığına inanıyor.</p><br/>
<p>Bu, yanlış bir inanç.</p><br/>
<p>Ordular, toplumlarına hesap verirler.</p><br/>
<p>Onları sağlıklı ve disiplinli tutan da budur zaten.</p><br/>
<p>Türkiye, orduyu ve yargıyı siyasetin dışına çıkartmadığı sürece hastalığına bir çare bulamaz bence.</p><br/>
<p>Her gün yeni bir gariplikle karşılaşırız.</p><br/>
<p>Üstelik de insanların hayatlarını mahveden garipliklerle.</p></font></p>
<br/>
<br/>
<br/>



<br/>


<div id="taraf_not">
</div>

</div>


</div>
