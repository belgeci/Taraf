# Tekerlekli tabut

*Ahmet Altan 08.09.2011*

<div class="yazi"><p>Babam, yazarlığa çok genç yaşta başlamış.</p>
<p>Sert de yazan bir adam, sözünü sakınmıyor, nerede bir haksızlık görse üstüne gidiyor.</p>
<p>Bir gün, daha yaşlı bir yazar, <b>“Çetin”</b> demiş, <b>“bari dört kişi bırak da tabutunu taşıyacak adam olsun”</b>.</p>
<p>Biz bu <i>Taraf</i> gazetesini çıkardığımızdan beri aklıma sık sık bu hikâye geliyor.</p>
<p>Geçenlerde Başar, <b>“Herhalde biz o dört kişiyi de bulamayacağız”</b> dedi, <b>“bizim tabutları tekerlekli yapıp yokuştan aşağıya salıverecekler”</b>.</p>
<p>Öyle bir ülkede yaşıyoruz ki ya gerçeklerin peşine düşmekten vazgeçeceksin ya da hayırlısıyla hemen ölüp bari elde kalan birkaç kişi bizim tabutu taşısın diyeceksin.</p>
<p>Düşünün ki bu memleketin futbol kulüplerinin yöneticileri toplanıp, <b>“Şikeyi cezalandıran maddeyi değiştirin”</b> diyebiliyor, açıkça söylemeden ima ettikleri ise bu <b>“maddeyle”</b> dışarıda adam kalmayacağı.</p>
<p>Şikeyi, moda deyimle, <b>“içselleştirmişler”</b>, bünyelerinin bir parçası haline getirmişler, yaşananları yadırgamadıkları gibi <b>“Bundan sonra yaşanacaklara da engel olmayın”</b> diyebiliyorlar.</p>
<p>Belli ki futbolun ar damarı çatlamış.</p>
<p>Futbol böyle de başka alanlar daha mı iyi?</p>
<p>Yoo.</p>
<p>Bu ülkede herhangi bir iktidarın herhangi bir kırıntısına dokunmuş herkesin <b>“gerçekle”</b> sorunu var, gerçeği her talep ettiğinde cenazenden birileri daha eksiliyor.</p>
<p>Alın şu Deniz Feneri davasını.</p>
<p>Siyasetin hukuka ağır bir biçimde müdahale ettiğine dair çok ciddi kuşkular var.
                                    	<br/><br/>
<a class="lnk2" href="/web/20120106233239/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-tekerlekli-tabut.htm), [web.archive.org (arşiv bağlantısı)](http://web.archive.org/web/20120106233239/http://www.taraf.com.tr:80/ahmet-altan/makale-tekerlekli-tabut.htm)
