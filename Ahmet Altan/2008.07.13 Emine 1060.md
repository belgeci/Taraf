# Emine

*Ahmet Altan 13.07.2008*

<div class="taraf_structure_2col_1zq">
<div class="margen_n">



 <p></p><p> </p><br/>
<p class="MsoNormal" style="margin: 0cm 0cm 0pt; text-indent: 18pt">Biz ilkokulda onunla sınıf arkadaşıydık.</p><br/>
<p class="MsoNormal" style="margin: 0cm 0cm 0pt; text-indent: 18pt">Ankara Koleji’nin 1 A sınıfı küçük bir “kabine” gibiydi.</p><br/>
<p class="MsoNormal" style="margin: 0cm 0cm 0pt; text-indent: 18pt">Cumhurbaşkanın torunu, milli eğitim, ticaret, sağlık bakanlarının kızları, milletvekillerinin çocukları.</p><br/>
<p class="MsoNormal" style="margin: 0cm 0cm 0pt; text-indent: 18pt">Aralarında “muhalefeti” ben temsil ediyordum.</p><br/>
<p class="MsoNormal" style="margin: 0cm 0cm 0pt; text-indent: 18pt">Gencecik bir muhalif gazeteci olan babam binbir zorluk içinde beni o okula gönderiyordu.</p><br/>
<p class="MsoNormal" style="margin: 0cm 0cm 0pt; text-indent: 18pt">Okulun taksitlerini ödeyebilmek için neler çektiğini daha sonra kendi çocuklarım olduğunda anladım.</p><br/>
<p class="MsoNormal" style="margin: 0cm 0cm 0pt; text-indent: 18pt">Ben beş yaşındaydım.</p><br/>
<p class="MsoNormal" style="margin: 0cm 0cm 0pt; text-indent: 18pt">Yatılı okuyordum.</p><br/>
<p class="MsoNormal" style="margin: 0cm 0cm 0pt; text-indent: 18pt">Emine’yi seviyordum.</p><br/>
<p class="MsoNormal" style="margin: 0cm 0cm 0pt; text-indent: 18pt">Şimdi inkâr ediyor ama bence o da beni seviyordu.</p><br/>
<p class="MsoNormal" style="margin: 0cm 0cm 0pt; text-indent: 18pt">Bazen kocaman siyah bir araba gelir, ikimizi alıp “Köşk”e götürürdü.</p><br/>
<p class="MsoNormal" style="margin: 0cm 0cm 0pt; text-indent: 18pt">Bizi bir odaya koyarlar, şık tepsilerde akşam kahvaltıları getirirlerdi.</p><br/>
<p class="MsoNormal" style="margin: 0cm 0cm 0pt; text-indent: 18pt">Biz oyunlar oynardık.</p><br/>
<p class="MsoNormal" style="margin: 0cm 0cm 0pt; text-indent: 18pt">Sonra kapıdan bir baş uzanır ve o uğursuz cümleyi söylerdi.</p><br/>
<p class="MsoNormal" style="margin: 0cm 0cm 0pt; text-indent: 18pt">“Hadi, gitme vakti.”</p><br/>
<p class="MsoNormal" style="margin: 0cm 0cm 0pt; text-indent: 18pt">Beni yeniden arabaya koyup okula gönderirlerdi.</p><br/>
<p class="MsoNormal" style="margin: 0cm 0cm 0pt; text-indent: 18pt">Okulu hiç sevmezdim.</p><br/>
<p class="MsoNormal" style="margin: 0cm 0cm 0pt; text-indent: 18pt">İçim sıkışırdı dönüş yolunda.</p><br/>
<p class="MsoNormal" style="margin: 0cm 0cm 0pt; text-indent: 18pt">Sonra biz İstanbul’a taşındık.</p><br/>
<p class="MsoNormal" style="margin: 0cm 0cm 0pt; text-indent: 18pt">Galiba gizlice ağlamıştım Emine’den ayrıldığım için.</p><br/>
<p class="MsoNormal" style="margin: 0cm 0cm 0pt; text-indent: 18pt">Sonra 27 Mayıs darbesi oldu.</p><br/>
<p class="MsoNormal" style="margin: 0cm 0cm 0pt; text-indent: 18pt">Ben sevinmiştim.</p><br/>
<p class="MsoNormal" style="margin: 0cm 0cm 0pt; text-indent: 18pt">Çünkü son dönemlerinde gazeteci tevkifatına hız veren Demokrat Parti’nin babamı da tutuklatacağına dair bir şeyler çarpmıştı kulağıma.</p><br/>
<p class="MsoNormal" style="margin: 0cm 0cm 0pt; text-indent: 18pt">Babamın kurtulduğunu düşünmüştüm.</p><br/>
<p class="MsoNormal" style="margin: 0cm 0cm 0pt; text-indent: 18pt">Emine’nin dedesi için üzülmüştüm ama.</p><br/>
<p class="MsoNormal" style="margin: 0cm 0cm 0pt; text-indent: 18pt">Onun izini kaybettim yıllarca.</p><br/>
<p class="MsoNormal" style="margin: 0cm 0cm 0pt; text-indent: 18pt">Bir ara Oxford’a gittiğini duydum.</p><br/>
<p class="MsoNormal" style="margin: 0cm 0cm 0pt; text-indent: 18pt">Ve, çok çok uzun zaman sonra karşılaştık.</p><br/>
<p class="MsoNormal" style="margin: 0cm 0cm 0pt; text-indent: 18pt">Profesör olmuştu.</p><br/>
<p class="MsoNormal" style="margin: 0cm 0cm 0pt; text-indent: 18pt">Çok veluttu, Türk uygarlığı ve kültürü hakkında ardı ardına kitaplar yazıyor, Türkî cumhuriyetleri dolaşıyor, bilgiler topluyordu.</p><br/>
<p class="MsoNormal" style="margin: 0cm 0cm 0pt; text-indent: 18pt">Hiç rastlamadığım türden bir mizah duygusu, her şeyle dalga geçebilen olağanüstü bir espri anlayışı, sakin ve her konunun derinliğine bir iki cümleyle inebilen bir anlatım tarzı, kibar bir gülümsemesi, çok soylu bir tevazuu ve fazla göze sokmadığı bir Türklük tutkusu vardı.</p><br/>
<p class="MsoNormal" style="margin: 0cm 0cm 0pt; text-indent: 18pt">Hayatın küçük ayrıntılarından eğlenceli hikâyeler çıkartıp anlatırdı.</p><br/>
<p class="MsoNormal" style="margin: 0cm 0cm 0pt; text-indent: 18pt">Politikadan fazla konuşmazdık.</p><br/>
<p class="MsoNormal" style="margin: 0cm 0cm 0pt; text-indent: 18pt">Finlandiya’nın eski cumhurbaşkanının yeğeni olan kocası Esko’yla daha fazla politika konuşurduk.</p><br/>
<p class="MsoNormal" style="margin: 0cm 0cm 0pt; text-indent: 18pt">Emine, son olarak Yassıada ile ilgili bir kitap hazırladı.</p><br/>
<p class="MsoNormal" style="margin: 0cm 0cm 0pt; text-indent: 18pt">Ayça da onunla bir konuşma yaptı.</p><br/>
<p class="MsoNormal" style="margin: 0cm 0cm 0pt; text-indent: 18pt">Bugün bizim gazetede okuyacaksınız.</p><br/>
<p class="MsoNormal" style="margin: 0cm 0cm 0pt; text-indent: 18pt">Ben okudum.</p><br/>
<p class="MsoNormal" style="margin: 0cm 0cm 0pt; text-indent: 18pt">Onu görmediğim yıllarda neler yaşadığını anladım.</p><br/>
<p class="MsoNormal" style="margin: 0cm 0cm 0pt; text-indent: 18pt">On yaşında bir çocuğun “ev hapsine” annesi ve anneannesiyle birlikte ev hapsine alınmasını...</p><br/>
<p class="MsoNormal" style="margin: 0cm 0cm 0pt; text-indent: 18pt">Kapılarında bir manga askerin beklemesini...</p><br/>
<p class="MsoNormal" style="margin: 0cm 0cm 0pt; text-indent: 18pt">Yedikleri yoğurtların “içinde bir mesaj” olmasın diye karıştırılmasını...</p><br/>
<p class="MsoNormal" style="margin: 0cm 0cm 0pt; text-indent: 18pt">İlkokul bitirme sınavına bir askeri ciple götürülmesini, tek başına bir odada sınava sokulmasını...</p><br/>
<p class="MsoNormal" style="margin: 0cm 0cm 0pt; text-indent: 18pt">Diplomasındaki resminin yırtılmasını...</p><br/>
<p class="MsoNormal" style="margin: 0cm 0cm 0pt; text-indent: 18pt">Dedesi yüzünden hiçbir okulun onu kabul etmemesini...</p><br/>
<p class="MsoNormal" style="margin: 0cm 0cm 0pt; text-indent: 18pt">Bir yıl okulsuz kalmasını...</p><br/>
<p class="MsoNormal" style="margin: 0cm 0cm 0pt; text-indent: 18pt">Darbeden devrilenlerin çocuklarını öğretmenlerin, o zamanlar DP’lilere takılan adla, “kuyrukların çocukları ayağa kalksın” diye çağırdıklarını...</p><br/>
<p class="MsoNormal" style="margin: 0cm 0cm 0pt; text-indent: 18pt">Bunları okudum.</p><br/>
<p class="MsoNormal" style="margin: 0cm 0cm 0pt; text-indent: 18pt">Çocuklara kadar ulaşan bu “nefret” içimi acıttı.</p><br/>
<p class="MsoNormal" style="margin: 0cm 0cm 0pt; text-indent: 18pt">Bir toplumun böylesine bir nefrete saplanması, çocukları bile nefrete kurban etmesi, çocukları bile korumaması için hastalanması gerektiğini düşündüm.</p><br/>
<p class="MsoNormal" style="margin: 0cm 0cm 0pt; text-indent: 18pt">Ve, sonra düşündüm ki neredeyse aynı nefret bugün de yaşanıyor.</p><br/>
<p class="MsoNormal" style="margin: 0cm 0cm 0pt; text-indent: 18pt">Bugün de darbe olsa sevinecek, darbeyle devrilen insanların çocuklarından da intikam alabilecek birileri yaşıyor bu ülkede.</p><br/>
<p class="MsoNormal" style="margin: 0cm 0cm 0pt; text-indent: 18pt">Elli yılda birçok şey değişmiş ama nefret potansiyelimiz hiç değişmemiş.</p><br/>
<p class="MsoNormal" style="margin: 0cm 0cm 0pt; text-indent: 18pt">Demokrasinin içine sığdırmakta zorlandığımız bir öfkemiz var.</p><br/>
<p class="MsoNormal" style="margin: 0cm 0cm 0pt; text-indent: 18pt">Kırıp dökmek istiyoruz.</p><br/>
<p class="MsoNormal" style="margin: 0cm 0cm 0pt; text-indent: 18pt">Küçücük çocuklar, dedelerinin, babalarının çarptırıldığı “idam” kararlarını bir gece duysunlar istiyoruz.</p><br/>
<p class="MsoNormal" style="margin: 0cm 0cm 0pt; text-indent: 18pt">Emine’nin Ayça’ya anlattıklarını nasıl anlattığını, nasıl sakin bir ses tonuyla konuşmuş olduğunu tahmin ediyorum.</p><br/>
<p class="MsoNormal" style="margin: 0cm 0cm 0pt; text-indent: 18pt">O sükûnetle anlatmıştır...</p><br/>
<p class="MsoNormal" style="margin: 0cm 0cm 0pt; text-indent: 18pt">Ama ben aynı sükûnetle okuyamadım.</p><br/>
<p class="MsoNormal" style="margin: 0cm 0cm 0pt; text-indent: 18pt">Bir çocuğun yaşadıkları, çektiği acılar yaraladı beni biraz.</p><br/>
<p class="MsoNormal" style="margin: 0cm 0cm 0pt; text-indent: 18pt">Bir daha çocuklar böyle şeyler yaşamasın istiyorum.</p><br/>
<p class="MsoNormal" style="margin: 0cm 0cm 0pt; text-indent: 18pt">Bu nefreti yatıştırmanın yolunu bulabilmek isterdim.</p><br/>
<p class="MsoNormal" style="margin: 0cm 0cm 0pt; text-indent: 18pt">Bunu beceremeyeceğimi biliyorum.</p><br/>
<p class="MsoNormal" style="margin: 0cm 0cm 0pt; text-indent: 18pt">Ve, bu nefret, Emine’nin çektiklerini okumak kadar acı veriyor bana.</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/1195.htm), [web.archive.org (arşiv bağlantısı)](http://web.archive.org/web/20090905084211/http://www.taraf.com.tr:80/makale/1195.htm)
