# JİTEM

*Ahmet Altan 23.10.2012*

<div class="yazi"><p>Bazı <b>“kötü”</b> subaylar Güneydoğu’da herkesten habersiz JİTEM diye bir örgüt kurmuşlar.</p>
<p>Binlerce insanı sokaklarda öldürmüşler, işkence yapmışlar, cesetlerini topu mezarlara gömmüşler.</p>
<p>Haraç toplamışlar.</p>
<p>Mafyayla işbirliği yapmışlar.</p>
<p>Bütün bunları yıllarca sürdürmüşler.</p>
<p>Ordunun bunlardan haberi olmamış.</p>
<p>Şu anda tutuklu bulunan eski Jandarma Komutanı’nın anlattığı JİTEM hikâyesi bu.</p>
<p>Ben bu anlatımı okuduğumda, JİTEM’in <b>“nasıl”</b> kurulduğunu anlamadım ama <b>“niye”</b> kurulduğunu anladım.</p>
<p>Eğer bir ülkenin generalleri, o ülkenin insanlarının böyle hikâyelere inanacak kadar aptal olduğuna inanıyorlarsa her şeyi yaparlar.</p>
<p>JİTEM’i kurarken buna inanmışlar.</p>
<p>Peki, o generalleri bu halkın böylesine aptal olduğuna inandıran ne ya da kim?</p>
<p>Benim tek bir cevabım var.</p>
<p>Medya.</p>
<p>Bir toplumun aklının ve zekâsının doğru çalışması için medyanın ona <b>“gerçekleri”</b> anlatması gerekir.</p>
<p>Toplum gerçekleri öğrenemediği zaman doğru tepkileri veremez.</p>
<p>Ve, halkı öldürenler, soyanlar, eziyet edenler, bu sessizliği bir <b>“akılsızlık”</b> olarak yorumlarlar.</p>
<p>İşledikleri günahları işlemeye fütursuzca devam ederler.</p>
<p>Medya, olanları dürüstçe anlatsaydı toplum buna tepki verir, binlerce insan sokaklarda vurulmazdı.</p>
<p>Ordunun içinden çeteler çıkmazdı.</p>
<p>Bakın dün Genelkurmay Başkanlığı bir emir yayınladı, bundan böyle askerlerin <b>“hava yoluyla”</b> nakledilmesine karar verdi.</p>
<p>Eğer, Dersim’de bir otobüsün içinde PKK tarafından öldürülen silahsız erlerin neden böyle bir saldırı karşısında açıkça hedef durumuna getirildiği toplum tarafından sorgulanmasaydı, ordu bu emri yayınlamazdı.<br/><br/><b>“33 asker”</b> faciasından bu yana <b>“karadan nakillerde”</b> askerlerin toplu hâlde öldürülebildiğini bildikleri, tecrübeleriyle bunu öğrendikleri hâlde neden bugüne dek böyle bir tedbir almadılar?</p>
<p>Çünkü bugünkü kadar sert bir tepkiyle karşılaşmadılar, yaptıkları hatalar böylesine keskin biçimde sorgulanmadı.
                                    	<br/><br/>
<a class="lnk2" href="/web/20130525030202/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-jitem.htm), [web.archive.org (arşiv bağlantısı)](http://web.archive.org/web/20130525030202/http://www.taraf.com.tr/ahmet-altan/makale-jitem.htm)
