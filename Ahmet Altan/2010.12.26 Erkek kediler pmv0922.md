# Erkek kediler

*Ahmet Altan 26.12.2010*

<div class="yazi"><p>Sabaha karşı uyandım.</p>
<p>Balkondaki hercaimenekşelerinin, küçük saksılarındaki beyaz açelyaların, çıtır güllerin üzerinde simli pırıltılar bırakan gümüşlü bir aydınlık geniş pencerelerden parkelere yayılıyordu.</p>
<p>Balkon kapısını açtım.</p>
<p>Serindi.</p>
<p>İri bir mehtap geceleyin hükümranlığını ilan etmiş, gündüzleri efendisi olan dünyayı gecenin karanlığı içinde ışıklarıyla kucaklamıştı.</p>
<p>Deniz safi ışıktı, mehtabın kendisini seyrettiği büyük bir ayna gibi kıpırtısız duruyordu.</p>
<p>Martılar gevezelik ediyorlar, birbirlerine benim anlayamadığım bir şeyler anlatıp duruyorlardı.</p>
<p>Birden, kızıllaşmış yapraklarını hâlâ dökmemiş ağaçların arasından bir bülbül şakımaya başladı.</p>
<p>Kış vakti bir bülbül sesi.</p>
<p>O hiç beklenmeyen bülbül sesi, gümüşlü geceyi kapıları aniden açılan sihirli bir âleme döndürdü.</p>
<p>Açılan kapıdan geçtim.</p>
<p>Binlerce yıldır tekrarlanan bir mucizenin içinde bir hiçliğe kavuştum.</p>
<p>Bir hiç olduğunu hissetmekteki huzur, bunu unuttuğun zamanlardaki aldanmayı yüzüne vuruyor, o aldanışın beyhudeliğini anlatıyordu.</p>
<p>Tabiat cömertti, cömertliğiyle kudretli, kudretiyle sınırsızdı.</p>
<p>Biz o kudretin içinde kaybolmaya mahkûm hiçlerdik.</p>
<p>Tabiatın sınırsızlığını kavrayamadığımızdan olsa gerek, kendi hiçliğimizi <b>“sınırlar”</b> koyarak bir kudrete çevirebileceğimizi sanıyorduk.
                                    	<br/><br/>
<a class="lnk2" href="/web/20111123190306/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123190306/http://taraf.com.tr/ahmet-altan/makale-erkek-kediler.htm)
