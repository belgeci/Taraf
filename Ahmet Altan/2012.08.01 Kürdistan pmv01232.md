# Kürdistan

*Ahmet Altan 01.08.2012*

<div class="yazi"><p>Türkiye’nin güneyinde iki Kürdistan <b>“resmîleşerek”</b> ortaya çıkıyor, bunlara ne isim takarsanız takın, ister <b>“özerk bölgeler”</b>, ister devletler, ister eyaletler, isterseniz de <b>“Kürt yerleşim bölgeleri”</b> deyin, taktığınız isim oralarda Kürtler tarafından yönetilen, Kürt ahalinin yaşadığı bölgeler olduğu gerçeğini değiştirmiyor.</p>
<p>Kürtler tarafından yönetilen Kürtler var orada.</p>
<p>Bu gerçek Türkiye yönetimini çok rahatsız ediyor.</p>
<p>Mezopotamya’da dört ülkeye yayılmış yaklaşık kırk milyon Kürd’ün yaşadığını yeni fark ediyor gibiler.</p>
<p>Dünya ve özellikle Ortadoğu çok temel bir değişimden geçerken bu kırk milyon insanın yaşam biçiminin hiç değişmeden kalacağını sanmak için gerçeklere karşı körleşmiş olmak gerekir.</p>
<p>Ortadoğu diktatörleri, halklarının barış içinde yaşayacağı bir sistem kurmaya hiç uğraşmadılar, onlar halkın bir kesimini yanlarına çekip <b>“diğer kesimleri”</b> ezerek yönetmeyi tercih ettiler, bu yönetim biçimi de büyük düşmanlıklar yarattı.</p>
<p>Diktatörler yıkılınca da o düşmanlıklar daha keskin biçimde ortaya çıktı.</p>
<p>Irak’ta Kürtler çok uzun zamandan beri mücadele ettikleri ve örgütlendikleri için Saddam yıkılırken Kürt devleti de hemen oluştu.</p>
<p>Suriye’de de çok uzun zamandan beri devam eden bir Kürt hareketi var.</p>
<p>Suriye Kürtleri kendi içlerinde bölünmüş durumdalar ama bir <b>“Kürt devleti”</b> ihtimali belirince koalisyon yaptılar.</p>
<p>Tam nasıl olacağı bilinmiyor ama Suriye’de özerk ya da bağımsız Kürt bölgeleri ortaya çıkacağı kesin.</p>
<p>Türkiye’nin yönetimi bu yeni Kürt oluşumlarından çok rahatsız ama ne yapacağını da bilemiyor, <b>“müdahale ederiz”</b> diyor, <b>“yok etmeyiz ama kırmızı çizgi çizeriz”</b> diyor, kısacası Irak Kürdistan’ı oluşurken hangi saçmalıkları yaptılarsa şimdi de aynı saçmalıkları yapıyorlar.
                                    	<br/><br/>
<a class="lnk2" href="/web/20130525035147/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-kurdistan.htm), [web.archive.org (arşiv bağlantısı)](http://web.archive.org/web/20130525035147/http://www.taraf.com.tr/ahmet-altan/makale-kurdistan.htm)
