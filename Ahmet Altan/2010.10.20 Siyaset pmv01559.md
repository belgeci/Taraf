# Siyaset

*Ahmet Altan 20.10.2010*

<div class="yazi"><p>Eser Karakaş, <i>Star</i> gazetesinde çok vurucu bir <b>“siyaset”</b> tarifiyle, siyaset adına yaşadığımız zavallılığı yüzümüze çarpıyor.<br/><br/>Karakaş diyor ki, siyaset <b>“meşru”</b> kavramların yarışmasıdır. <br/><br/><b>“Meşruiyet dışına taşan konularda siyaset yapamazsınız.”<br/><br/></b>Bu nedenle, <b>“temel hak ve özgürlükler”</b> de siyasete konu olamazlar.<br/><br/>Çünkü, insanların temek hak ve özgürlüklerini inkâr etmek <b>“meşru”</b> değildir.<br/><br/>Bizdeki siyasi tartışmaların en önemlilerinin de <b>“temel hak ve özgürlükler”</b> üstünden yapıldığını söylüyor.<br/><br/><b>“Başörtüsü”</b> mesela.<br/><br/>Bir kadının nasıl giyineceğine karar verme hakkı <b>“temel hak ve özgürlüklerden”</b> biridir, bu hakkı kısıtlamak üzere siyaset yapamazsınız.<br/><br/>Bu hakkını kısıtlamaya kalkmak meşru değildir.<br/><br/>Zaten bu yüzden bu saçma yasak da <b>“gayrı meşru”</b> darbeler döneminden siyasete miras kalmış ve <b>“gayrı meşru”</b> olmaya aldırmayan siyasi partiler tarafından da sürdürülmüştür.<br/><br/>Temel hak ve özgürlüklere karşı çıkmak, siyaset değildir, olsa olsa bir başka <b>“gayrı meşru”</b> davranışın, insan özgürlüklerine kast eden <b>“darbeciliğin”</b> savunulmasıdır.<br/><br/>İnsanların <b>“haklarını”</b> inkâr eden bir siyaset nasıl mümkün olabilir?<br/><br/>Bu zorbalıktır.<br/><br/>Onun için de zaten <b>“siyaset dışı”</b> yöntemlerle insanlara zorla kabul ettirilir.<br/><br/>Bugün CHP, siyasetin içinde yeri olmayan bir <b>“zorbalığı”</b> insanlara siyaset diye kabul ettirmeye çalıştığı için halkın büyük çoğunluğunun tepkisini çekiyor.<br/><br/>Bu konuda, bu toplumun büyük çoğunluğuyla aynı fikirde olduğumuzu sanıyorum.<br/><br/>Ama Karakaş’ın verdiği ikinci <b>“haklı”</b> örnekte belki de o kadar <b>“taraftar”</b> bulamayacağız.<br/><br/>Çünkü örnek verdiği ikinci konu <b>“anadilde eğitim”</b> konusu.<br/><br/>Bir çocuğun, okul yaşına kadar annesiyle babasından öğrendiği, arkadaşlarıyla sokakta konuştuğu bir dilde eğitim görme <b>“hakkının”</b> inkâr edilmesi, o çocuğun <b>“temel hak ve özgürlüklerinin”</b> inkârına girer.<br/><br/>İnsanın anadilinde eğitim görmesi <b>“temel hak ve özgürlüklerindendir”</b> ve bunun çeşitli biçimlerde çözümü mümkündür.<br/><br/>Dünyanın birçok yerinde eğitimciler bu <b>“hakkı”</b> kullanılır kılabilmek için çeşitli yöntemler bulmuşlar.<br/><br/>Biz de bunlardan birini seçebiliriz.<br/><br/>Ama bu <b>“temel hak ve özgürlük”</b> de siyasetin konusu haline getiriliyor.<br/><br/>Üstelik bu sefer, başörtüsü konusunda <b>“meşru”</b> siyasetin içinde duran AKP, hemen hemen hiçbir <b>“temel hak ve özgürlük”</b> konusunda meşru siyaset yapmayan CHP’nin safına geçiyor.<br/><br/>AKP ve CHP, birlikte siyasetin ve meşruiyetin dışına çıkıyorlar.<br/><br/>Bunu bir tek BDP destekliyor.<br/><br/>Milyonlarca insanın en <b>“temel”</b> hakkı siyaset yoluyla tıkandığında, siyasete konu olmaması gereken bir <b>“hak”</b> siyasi bir mesele yapıldığında da, kaçınılmaz olarak silahlar patlıyor.<br/><br/>Aynen başörtüsü gibi anadilde eğitimi de <b>“siyasetin dışına çıkarmak”</b> ve bu hakkı teslim etmek zorundayız.<br/><br/>İnsanlara <b>“haklarını”</b> verip vermemek konusunda bir tartışma sürdüremeyiz, bu hakkı yasaklayan, meşruiyetin dışına çıkar.<br/><br/>Bir başka konu, Alevilerin çocuklarına <b>“zorla Sünniliğin”</b> öğretilmesi.<br/><br/>Bir insana, kendi inancı dışında bir başka inancı dayatmak <b>“temel hak ve özgürlüklere”</b> aykırıdır ve siyasete konu olamaz.<br/><br/>Bu hakkı vermek gerekir.<br/><br/>Siyasetin, seçimin, tercihin, oy miktarının belirleyeceği bir konu değildir bu.<br/><br/>CHP, bu ülkede <b>“yasakçılığın”</b> partisi haline geldi, gayrı meşru darbelerin koyduğu her yasağı destekliyor neredeyse.<br/><br/>Peki, kendisini <b>“demokrat ve ilerici”</b> olarak tanıtan AKP’ye ne oluyor?<br/><br/>AKP, <b>“temel hak ve özgürlükleri”</b> kabul eden, insanların haklarını <b>“meşru”</b> gören ve <br/>meşruiyet zemininde siyaset yapan bir parti mi, yoksa işine geldiğinde <b>“haklardan ve özgürlüklerden”</b> yana, işine geldiğinde bunlara karşı, yarı demokrat yarı yasakçı bir parti mi?<br/><br/>Son referandumda AKP, <b>“özgürlüklerin”</b> yolunu açmak için halktan çok büyük bir destek aldı.<br/><br/>Peki, bu desteğin hakkını veriyor mu?<br/><br/>Her alanda insanların <b>“meşru”</b> haklarının savunuculuğunu yapıyor mu?<br/><br/>Hayır.</p>
<p>Bizim ülkemizde insanların <b>“temel hak ve özgürlüklerine”</b> bir bütün olarak sahip çıkan, bunların tartışılamayacağını savunan, <b>“meşru”</b> ve demokrat bir parti yok.</p>
<p>Onun için siyaset de yok.</p>
<p>İnsanların <b>“temel özgürlüklerini”</b> reddeden çirkin ve haksız bir iktidar yarışı var sadece.</p>
<p><b><br/>ahmetaltan111@gmail.com </b></p></div>

Kaynak: [taraf.com.tr](http://www.taraf.com.tr:80/ahmet-altan/makale-siyaset-4.htm), [web.archive.org (arşiv bağlantısı)](http://web.archive.org/web/20101022133347/http://www.taraf.com.tr:80/ahmet-altan/makale-siyaset-4.htm)
