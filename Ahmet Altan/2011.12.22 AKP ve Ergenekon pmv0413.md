# AKP ve Ergenekon

*Ahmet Altan 22.12.2011*

<div class="yazi"><p>Aslında bu Sarkozy’nin saçmalığı başta AKP olmak üzere bütün partilerin pek işine geliyor.</p>
<p>Fransa’nın <b>“soykırım yok demek yasaktır”</b> diye yasa çıkarmaya hazırlanması bizim ülkenin ve siyasetin gündeminin başına oturuyor.</p>
<p>Partiler, bu saçmalıkla oyalanıyorlar, bizi de oyalıyorlar.</p>
<p>Ne olur Fransa böyle anlamsız bir yasa çıkarırsa?</p>
<p>Sen kendi tarihinin gerçekleriyle yüzleşemezsen, herkes senin bu zavallılığından, zaafından yararlanır, Sarkozy de bundan kendine biraz oy apartmak istiyor.</p>
<p>Dersim’le yüzleştiğimiz gibi Ermeni soykırımıyla da yüzleştiğimizde bunlar biter.</p>
<p>Beş yıl ya da on yıl önce, Fransa, <b>“Dersim’de katliam olmadı demek yasaktır”</b> gibi bir yasa çıkartmaya kalksaydı, biz gene aynı tepkileri verir, <b>“Dersim’de katliam olmadı, isyan bastırıldı”</b> diye yalanlar söyleyerek kendimizi kandırırdık.</p>
<p>Sonunda Dersim gerçeğini gördük, kabullendik.</p>
<p>Ermeni meselesindeki gerçeği de görüp kabulleneceğiz.</p>
<p>Gerçekten kaçmak mümkün değil çünkü.</p>
<p>Ama şimdi ülkenin ciddi sorunlarını bırakıp Fransa’nın tuhaflıklarıyla oyalanmak siyasetçilere daha uygun geliyor.</p>
<p>Biz <b>“Fransa ile oyalanırken”</b> Susurluk ve Ergenekon konularında acayip işler oluyor.</p>
<p>Ayhan Çarkın, Susurluk denen devlet çetesinin işlediği cinayetleri tek tek anlatıyor.</p>
<p>O bunları anlatırken, <b>“aynı ekipten olduklarını, cinayetleri işlediklerini gördüğünü”</b> söylediği diğer polis arkadaşları bir gecede bırakılıveriyor.</p>
<p>O polisleri tutuklayan yargıç görevinden alınıyor.</p>
<p>Çarkın, <b>“Dört ay önce İstanbul’daki savcıya Tarık Ümit’in mezarının krokisini çizip verdim”</b> diyor, kimse <b>“O kroki nerede, savcı o kroki hakkında ne yaptı”</b> diye sormuyor.
                                    	<br/><br/>
<a class="lnk2" href="/web/20120418211921/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20120418211921/http://taraf.com.tr:80/ahmet-altan/makale-akp-ve-ergenekon.htm)
