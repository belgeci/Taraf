# Yalan

*Ahmet Altan 17.02.2011*

<div class="yazi"><p>Başka konularda dökülüyorlar ama bizim medya yalan, çarpıtma, gerçekleri başka biçimlere sokma konusunda çok maharetli.</p>
<p>Sokaklarda rastlanan üçkâğıtçılar gibi kâğıtları el çabukluğuyla karıştırıveriyorlar.</p>
<p>Askerî vesayete dayanan bu sefil <b>“rejimin”</b> yandaşlarını <b>“muhalif”</b> diye topluma yutturmaya kalkmak ise en hünerli oldukları mesele.</p>
<p>AKP, <b>“muhalifleri”</b> susturuyormuş.</p>
<p>Gerçekten AKP’ye <b>“muhalefet eden”</b> birileri olsa belki AKP onu susturmak ister ama ben bugün ciddi bir tane AKP eleştirisi okumuyorum Türk basınında.</p>
<p>Ne muhalefet partilerinden ne de medyadan AKP’nin uygulamalarına yönelik şöyle sarsıcı bir muhalefet çıkmıyor.</p>
<p>AKP’nin <b>“rejimin ekmeğine yağ süren”</b> hataları konusunda ağızlarını bile açmıyorlar.</p>
<p>Ama Ergenekon ve darbe yandaşlığını, AKP’ye muhalefet olarak kabul ettirmek istiyorlar.</p>
<p>Ergenekoncular yakalanmasın, darbeciler yargılanmasın.</p>
<p>Onların <b>“özgürlük”</b> anlayışı bu.</p>
<p>Silah zoruyla bütün ülkeyi sindirmek, iktidara el koyma planları yapmak, <b>“muhalefet”</b> onlara göre.</p>
<p>Üşenmeyin bizim basını şöyle bir tarayın.</p>
<p>AKP’nin, yargı <b>“reformu”</b> yaparken askerî yargıya dokunmamasını eleştiriyorlar mı, bir bakın.</p>
<p>Askerî vesayete alan açan Sayıştay Yasası’nı eleştiriyorlar mı, bir bakın.</p>
<p>Ombudsmanlık yasasında orduyu kollamalarını eleştiriyorlar mı, bir bakın.</p>
<p>En kritik dönemeçlerden birini geçerken Kürt meselesini kalıcı bir barışa dönüştürmek için kıllarını bile kıpırdatmamalarını eleştiriyorlar mı, bir bakın.
                                    	<br/><br/>
<a class="lnk2" href="/web/20130525042058/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-yalan-2.htm), [web.archive.org (arşiv bağlantısı)](http://web.archive.org/web/20130525042058/http://www.taraf.com.tr/ahmet-altan/makale-yalan-2.htm)
