# Sansür ve Taraf

*Ahmet Altan 05.09.2012*

<div class="yazi"><p>Daha önceleri merkez medya yapardı bunu...</p>
<p>Şimdilerde Başbakan’ın medyası yapıyor.</p>
<p>Herkesin kendileri gibi yasakçı, sansürcü, baskıcı olduğunu, başkalarının da kendileri kadar dürüstlükten uzaklaştığını görmek istiyorlar.</p>
<p>Galiba kendilerine benzemesini en çok istedikleri gazete de <i>Taraf</i>.</p>
<p>Biz onlara istesek de benzeyemeyiz.</p>
<p>Başka bir geçmişten, başka bir gelenekten, başka bir ahlaki damardan geliyoruz.</p>
<p>İktidar sahiplerinin karşısında sebilhane bardağı gibi dizilip kırıtmak yok bizim geleneğimizde, iktidarda olanların gözüne girebilmek için gerçekleri saptırmak, saklamak yok, güçlü olandan bir ikbal beklemek yok.</p>
<p>Bir tek düsturumuz var bizim, doğru bildiğimizi her şartta söylemek.</p>
<p>Doğruyu söyleme gücünün sağladığı özgürlük, yeryüzündeki bütün iktidarlardan daha çekici bizim için.</p>
<p>Bundan vazgeçmeyiz.</p>
<p>Çok namuslu olduğumuzdan değil, bundan daha eğlenceli, bundan daha tatminkâr hiç bir şey bulmadığımızdan.</p>
<p>Doğru olduğuna inandığımızı söyleriz, bu yüzden karşı fikirler bizi korkutmaz, birisi bizimle aynı fikirde olmadığında görüşlerimiz çökecek diye bir endişemiz olmaz, karşımızdakinin doğrusunun bizim doğrumuzdan daha geçerli olduğunu anladığımızda o doğruyu savunuruz.</p>
<p>Haklı çıkmaya çalışmayız, haklı olmaya çalışırız.</p>
<p>O yüzden bu gazetede fikirler üstünde bir yasak, bir kısıtlama yoktur, kendi aramızda da bazen kıran kırana tartışırız.</p>
<p>Hiç bir yazarın tek kelimesine bile dokunulmaz.</p>
<p>Hatta zaman zaman okuyucularımızdan gelen ve gazeteyi eleştiren yazıları da basarız.</p>
<p>Bu gazetede çalışıp da yazılarının yasaklandığını, engellendiğini söyleyebilecek hiç kimseyi bulamazsınız.</p>
<p>Ama bulmak isteyenler, bulmak için çırpınanlar vardır.
                                    	<br/><br/>
<a class="lnk2" href="/web/20130525043952/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-sansur-ve-taraf.htm), [web.archive.org (arşiv bağlantısı)](http://web.archive.org/web/20130525043952/http://www.taraf.com.tr/ahmet-altan/makale-sansur-ve-taraf.htm)
