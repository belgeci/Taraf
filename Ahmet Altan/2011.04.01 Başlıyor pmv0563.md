# Başlıyor

*Ahmet Altan 01.04.2011*

<div class="yazi"><p>Başbakan Erdoğan nihayet baklayı ağzından çıkardı.</p>
<p>Çoktandır herkesin bildiği gerçeği ortaya koyup, seçimlerden sonra “başkanlık referandumuna” gidebileceğimizi söyledi.</p>
<p>Bunu seçimlerden önce açıklaması, sanırım “seçimlerin bir tür ön referandum” olmasını sağlamak ve bu fikrinin destekçilerinin miktarını görmek amacını taşıyor.</p>
<p>Erdoğan, seçimlere “Avrupa’nın en hızlı büyüyen” ülkesinin başbakanı olarak giriyor, bu başarı onun taraftarlarını kaçınılmaz olarak artıracaktır, ülkeyi büyüten oyları alır.</p>
<p>Arkasındaki bu heybetli başarıya bir de Erdoğan’ın ülkenin önemli bir çoğunluğunu etkileyen karizmasını ekleyin.</p>
<p>Büyüme hızımızın yüksekliğine ve karizmasına güvenerek “başkanlık” sistemine geçip Türkiye’nin ilk başkanı olmayı hesap ediyor herhalde.</p>
<p>Erdoğan, bütün önemli liderler gibi sevildiği kadar nefret de edilen bir politikacı, büyüme hızına ve karizmasına rağmen başkanlık seçimlerinde oylarını yüzde elliye yaklaştırması bile pek mümkün gözükmüyor.</p>
<p>Peki, neye güveniyor?</p>
<p>Eğer yanılmıyorsam, bunun cevabı, AKP’nin seçim öncesi sessizliğinde yatıyor.</p>
<p>AKP, Kürt meselesinde, anayasa konusunda, askerliğin kısaltılması tartışmasında hiçbir vaade bulunmuyor, seçimlere kadar “büyüme hızının” rüzgarıyla gitmeyi hesaplıyor.</p>
<p>Bütün bu vaadleri de sanırım “başkanlık” referandumuna saklıyor.</p>
<p>Başkanlık referandumunda karşımıza, “PKK’ya af, Ergenekon’a af, bedelli askerlik, yeni anayasa, türbana kamusal özgürlük, Alevilere cemevi” gibi toplumun bütün kesimlerinin ilgisini çekecek vaadleri içine doldurduğu bir torbayla çıkacak.
                                    	<br/><br/>
<a class="lnk2" href="/web/20111221232941/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111221232941/http://taraf.com.tr:80/ahmet-altan/makale-basliyor.htm)
