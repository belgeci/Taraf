# Alkollü içki ve gazoz

*Ahmet Altan 11.09.2012*

<div class="yazi">Benim izlenimim şu, herşey harika. Başbakan’ın gazetelerini ve yazarlarını okuyorum, memlekette bütün işlerin çok iyi gittiğini, bizim gibi <strong>“kötü niyetli”</strong> insanların varlığından başka sorun olmadığını öğreniyorum.<br/><br/>Ne güzel, insanın içi rahatlıyor.<br/><br/>Son çıkan anketlere bakıyorum, AKP yüzde 53 oy alıyor, en yakın rakibine 30 puan fark atıyor.<br/><br/>Bu da fevkalade.<br/><br/>Şimdi böyle bir ülkede Başbakan’ın, partisinin, medyasının çok rahat ve huzurlu olmasını, bu durumun tadını çıkarmasını bekliyorsunuz.<br/><br/>Ama o huzuru ne Başbakan’da ne de gazetecilerinde görebiliyorsunuz.<br/><br/>Başbakan gazetelerini, Başbakan’ın gazetecileri de kendi yazdıklarını okumuyorlar mı acaba?<br/><br/>Niye bu kadar gerginler?<br/><br/>Başbakan’ın geçen gün konuşmasını dinledim, muhalif yazarları şöyle tarif etti: <strong>“Alkollü içkilerini içip, çerezlerini yiyerek Boğaz’a karşı yazılarını yazıyorlar.”</strong><br/><br/>Biraz, dans eden kadınların kocalarına <strong>“deyyus”</strong> diyen kasaba müftüsünün ayarında bir konuşma olmuş ama ne yapalım, Afyon Valisi, Genelkurmay Başkanı, Başbakan, <strong>“deyyuscu”</strong> müftü sanırım Türkiye’nin <strong>“yeni yüzünü”</strong> oluşturuyorlar.<br/><br/>Eh, durum buysa bu.<br/><br/>Ben Başbakan’ın <strong>“muhalif yazar”</strong> tarifini okuyunca aklıma bu örneğe uyan üç kişi geldi.<br/><br/>Fatih Sultan Memet, Yavuz Sultan Selim, Kanuni Sultan Süleyman.<br/><br/>Üçü de Boğaz’a karşı <strong>“alkollü içkilerini içip, çerezlerini yiyerek”</strong> şiir yazarlardı.<br/><br/>İkisi halifeydi.<br/><br/>Unutulmaz mısralar bıraktılar bize.<br/><br/>Bir de meyhanelere övgüler düzen Şeyhülislam Yahya var ama o <strong>“alkollü içkisini içip, çerezlerini yiyerek Boğaz’a karşı”</strong> mı yazıyordu, onu bilmiyorum.
                                    	<br/><br/>
<a class="lnk2" href="/web/20130525042635/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-alkollu-icki-ve-gazoz.htm), [web.archive.org (arşiv bağlantısı)](http://web.archive.org/web/20130525042635/http://www.taraf.com.tr/ahmet-altan/makale-alkollu-icki-ve-gazoz.htm)
