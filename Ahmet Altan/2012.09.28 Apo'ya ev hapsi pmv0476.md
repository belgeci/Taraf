# Apo’ya ev hapsi

*Ahmet Altan 28.09.2012*

<div class="yazi"><p>Önce Bülent Arınç <strong>“Oslo sürecinin devam edebileceğini”</strong> söyledi, sonra Başbakan da kapının Oslo’ya açık olduğunu vurguladı, ardından Adalet Bakanı Ergin, Abdullah Öcalan’la da görüşülebileceğini belirtti.</p>
<p>Bunlar çok önemli bir gelişmenin işareti bence.</p>
<p>Hükümet <strong>“Oslo sürecine”</strong> yeşil ışık yakıyor.</p>
<p>Yeniden Oslo’ya dönülebilir mi, dönülürse oradan bir sonuç çıkar mı bilmiyorum.</p>
<p>Kandil, Apo’suz savaşabileceğini gösterdi ama onların Apo’suz barışabileceğini sanmıyorum.</p>
<p>Birincisi, <strong>“barış”</strong> için savaş için olduğundan daha kuvvetli bir liderlik ve irade gerekiyor.</p>
<p>İkincisi, PKK yönetimine şu anda <strong>“yönetebilecekleri bir toprak parçası vermek”</strong> dışında önerilebilecek onlar için avantajlı bir teklif gözükmüyor.</p>
<p>Üçüncüsü, Kandil Ortadoğu’daki ve Suriye’deki gelişmelerden sonra <strong>“o toprağı”</strong> silahla alabileceklerine inanmış vaziyette.</p>
<p>Dördüncüsü, savaş sürdükçe Apo’nun etkisinin azalacağını, kendi etkilerinin artacağını biliyorlar.</p>
<p>Bütün bu <strong>“varsayımlarımdan”</strong> çıkan sonuç da PKK yönetiminin <strong>“barışı”</strong> artık pek istemediği.</p>
<p>Üstelik PKK’nın savaşı kazanmasına yetecek bir halk desteği yok ama savaşı daha epeyce sürdürmesini sağlayacak kadar bir halk desteği var.</p>
<p>Eğer hükümet savaşın bitmesini Kandil’e endekslemeye devam ederse bu savaş kolayından bitmez benim görebildiğim kadarıyla.</p>
<p>Kandil’in bütün olumsuz yaklaşımlarına rağmen hükümetin <strong>“Oslo süreci”</strong> konuşmalarını önemli kılan, siyasi iktidarın, İçişleri Bakanı’nın <strong>“son PKK’lı da öldürülene kadar savaş”</strong> türünden saçmalıklarından yolunu ayırdığını göstermesi.</p>
<p>Hem kendisinin hem ülkenin barışa ihtiyacı olduğunu fark etmesi.
                                    	<br/><br/>
<a class="lnk2" href="/web/20130525045902/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-apo-ya-ev-hapsi.htm), [web.archive.org (arşiv bağlantısı)](http://web.archive.org/web/20130525045902/http://www.taraf.com.tr/ahmet-altan/makale-apo-ya-ev-hapsi.htm)
