# CHP ve Blair

*Ahmet Altan 17.07.2012*

<div class="yazi"><p>Ben CHP lideri Kılıçdaroğlu’nun danışmanı olsaydım Andrew Finkel’ın önceki günkü yazısını hemen keser, parti başkanının önüne koyardım.</p>
<p>Finkel, Britanya’nın eski Başbakanı Tony Blair’in başarı hikâyesini anlatarak aslında <strong>“becerebilecek”</strong> olana, iktidara giden yolun haritasını çiziyordu.</p>
<p>İktidarlar yaklaşık on yıllık bir süreçten sonra yoruluyorlar.</p>
<p>Margaret Thatcher buna iyi bir örnek.<br/><br/><strong>“Demir Leydi”</strong> siyasi başarılarıyla partisinde<strong> “tek kadın”</strong> durumuna geldikten sonra neredeyse bütün partiyi isyan ettirecek inatçılıklarla kendi düşüşünü hazırladı.</p>
<p>Blair’in başında bulunduğu İşçi Partisi ise çok uzun zamandan beri iktidara gelemiyordu.</p>
<p>İşçi Partisi’nin<strong> “eskimiş”</strong> yaklaşımları Britanyalılara pek güven vermiyordu.</p>
<p>Finkel, Blair’in Başbakan Thatcher’ın <strong>“yaptıklarını”</strong> ondan daha iyi yapacağını söyleyerek iktidara gelişini anlatıyordu.</p>
<p>Türkiye neredeyse çok benzer bir süreçten geçiyor.</p>
<p>AKP’nin ilk sekiz yılda yaptıklarını düşünün.</p>
<p>Ve, son bir yılda yaptıklarıyla kıyaslayın.</p>
<p>Avrupa Birliği kriterlerini kendisine örnek alan,<strong> “ezilen” </strong>herkes için demokrasi ve özgürlük isteyen,<strong> “açılımlar”</strong> yapan, barışı kovalayan, askerî vesayetle dövüşen, devletin şeffaflığını savunan, yeni bir anayasa talep eden, devlete karşı vatandaşı savunan, <strong>“devletin hiç kimsenin hayatına müdahale edemeyeceğini”</strong> söyleyen bir partiydi AKP.</p>
<p>Şimdi ise tamamen başka bir partiye dönüştü.</p>
<p>Devletleşiyor, ezilenlerin haklarını inkâr ediyor, insanların hayatlarına müdahalede bulunuyor, kendisine tanıdığı hakları başkasına tanımıyor, Sünni Kemalist bir anlayışla insanları<strong> “tek tipleştirmek”</strong> istiyor, yasakçılığa sarılıyor, dış politikada fiyaskolar yaşıyor, Uludere katliamında sorumluları saklıyor, TOKİ faciasında denetimsizlikten yana çıkıyor, generallere ve bürokratlara ayrıcalıklar tanıyor.
                                    	<br/><br/>
<a class="lnk2" href="/web/20130525022756/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-chp-ve-blair.htm), [web.archive.org (arşiv bağlantısı)](http://web.archive.org/web/20130525022756/http://www.taraf.com.tr/ahmet-altan/makale-chp-ve-blair.htm)
