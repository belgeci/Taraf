# Yazık bu çocuklara

*Ahmet Altan 23.10.2011*

<div class="yazi"><p>Osman Baydemir’in <b>“Yirmi birinci yüzyılda kurşun atmak haramdır... Batıya 24 cenaze gitti, şimdi doğuya da 24 cenaze gidecek”</b> demesinin üzerinden daha bir gün bile geçmeden açıklama geldi ordudan.</p>
<p>Kırk dokuz PKK’lı öldürülmüş.</p>
<p>Çukurca’daki karakolda öldürülen genç askerlerle birlikte 48 saatte bu ülke 73 çocuğunu kaybetmiş oldu.</p>
<p>Arada PKK’nın yedi de üst düzey yöneticisi vurulmuş.</p>
<p>Niye yaşıyoruz biz bu acıları?</p>
<p>PKK yöneticileri silahla amaçlarına ulaşacaklarını sandıkları için.</p>
<p>Tamamen yanlış analizlerle, tamamen yanlış stratejiler kurdukları için.</p>
<p>Hatayı yaşlılar yapıyor, bedeli gençler ödüyor.</p>
<p>Yetmiş üç ölüm, dile kolay.</p>
<p>İnsan canını bu kadar değersiz gören hiçbir anlayış başarıya ulaşamaz bu çağda.</p>
<p>Müzakere masası kurulmuşken bütün bunlara gerek var mıydı?</p>
<p>PKK yandaşları, savaşı şiddetlendirmeyi haklı göstermek için hükümetin yanlış ya da eksik uygulamalarını, KCK operasyonlarını gösteriyor.</p>
<p>Bu <b>“bahanelerin”</b> hepsini dile getirirken şunu düşünmek zorundasınız, bu bahaneleri koyduğunuz terazinin öbür kefesinde <b>“ölüm”</b> duruyor.</p>
<p>Bu <b>“nedenler”</b>, gerçekten ölümle tartılacak ve ölümden ağır çekecek kadar kuvvetli nedenler mi?</p>
<p>Bu hataların ya da eksiklerin giderilmesi tartışarak, müzakere masasında konuşarak mümkün olmayacak mıydı?</p>
<p>PKK’nın şiddeti böylesine körüklemesi çözümü kolaylaştırdı mı?</p>
<p>Çözümü süratlendirdi mi?</p>
<p>Kırk sekiz saatte 73 gencin ölmesi Kürt meselesini çözdü mü?</p>
<p>Çözer mi?</p>
<p>Kürt meselesini konuşarak, anlatarak, yanlışları, eksiklikleri göstererek çözmek zorundayız.
                                    	<br/><br/>
<a class="lnk2" href="/web/20120226062318/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-yazik-bu-cocuklara.htm), [web.archive.org (arşiv bağlantısı)](http://web.archive.org/web/20120226062318/http://www.taraf.com.tr:80/ahmet-altan/makale-yazik-bu-cocuklara.htm)
