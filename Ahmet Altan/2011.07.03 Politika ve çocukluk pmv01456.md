# Politika ve çocukluk

*Ahmet Altan 03.07.2011*

<div class="yazi"><p>Askerlik yapmak istemem.</p>
<p>Politikacılık yapmak da istemem.</p>
<p>Örgütlü bir disiplin, ast-üst ilişkisi sıkar beni.</p>
<p>Ama askerliğin de politikacılığın da yaratıcılığa açık yanını, stratejilerini, taktiklerini, rakibi analizlerini, kuvvetlerini yerleştirme biçimlerini izlemeyi çok eğlenceli bulurum.</p>
<p>General Montgomery’nin, tank savaşının en büyük dâhilerinden biri kabul edilen General Rommel’i, onun yazdığı <b>“tank savaşıyla ilgili”</b> kitabı muharebeden önce okuyarak yendiğini öğrenmek çok ilgimi çeker mesela.</p>
<p>Rakibinin yeteneğini ve bilgisini küçümsememiş, aksine rakibinin yeteneğini ve bilgisini alıp rakibine karşı kullanmıştı.</p>
<p>Kendi aklına ve yeteneğine rakibinin aklını ve yeteneğini de eklemişti.</p>
<p>Bizim siyasetimizde bu türden bir akıl eksik gözüküyor bana.</p>
<p>İlk çeyrekte ekonomiyi yüzde 11 büyütmüş, seçimde yüzde elli oy almış olan Erdoğan’ı, <b>“yemin etmeyen”</b> CHP’nin Meclis’te <b>“güce dayanan”</b> bir oyunla yenmeye kalkmasının hiçbir sonuç veremeyeceğini görmemesi bana çok şaşırtıcı geliyor.</p>
<p>Bu kadar sağlam bir zeminde duran rakibini <b>“zorlayarak”</b> yerinden kımıldatamazsın.</p>
<p>Zaten CHP de kımıldatamadı.</p>
<p>Erdoğan, <b>“gelmezseniz gelmeyin”</b> diyerek tek cümleyle CHP’yi çökertti.</p>
<p>CHP’nin bu yanlış taktiğiyle yeniden seçime gitmeleri halinde oylarını çok daha fazla arttıracağını biliyor Erdoğan.
                                    	<br/><br/>
<a class="lnk2" href="/web/20111214093255/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-politika-ve-cocukluk.htm), [web.archive.org (arşiv bağlantısı)](http://web.archive.org/web/20111214093255/http://www.taraf.com.tr:80/ahmet-altan/makale-politika-ve-cocukluk.htm)
