# Terör, Ağar, Düzel

*Ahmet Altan 16.10.2011*

<div class="yazi"><p>Önce bir gazetecilik borcumuzu ifa edelim.</p>
<p>Dün beni Mehmet Ağar aradı.</p>
<p>Son günlerde yaptığımız Susurluk haberleriyle ilgili bir şikâyeti vardı.</p>
<p>Geçen gün İbrahim Şahin, savcılıkta verdiği ifadede, gerçeklerin bulunması için <b>“Ağar’ın, kardeşlerinin ve kardeşlerinin ilişkisi olan işadamının”</b> izlenmesi gerektiğini söylemişti, biz de bu ifadeyi koymuştuk.</p>
<p>Ağar<b>, “Kardeşlerimin böyle olaylarla hiç ilgisi yoktur, onlar kendi işlerinde güçlerinde olan, öyle büyük paraları ve kazançları olmayan insanlardır, onların isimlerinin bu olaylara karışması haksızlık”</b> dedi.</p>
<p>Kendisinin de bir suça bulaşmadığını, defalarca soruşturmalardan geçtiğini <b>“Ecevit gibi dürüst bir insanın”</b> bile onun yaptıklarını takdir ettiğini, <b>“bugünden bakarak geçmişi yargılamanın kolay”</b> olduğunu, yaptığı yararlı işlerin görülmediğini söyledi.</p>
<p>Ama hakçası, konuşmasının özü kendisini savunmaktan ziyade kardeşlerinin hakkını korumaktı.</p>
<p>Ona, kardeşleriyle ilgilenmediğimizi, kardeşlerinin peşinde olmadığımızı, kardeşlerini suçlamaya çalışmadığımızı söyledim.</p>
<p>Bizim gazetede <b>“ailelerle”</b> ilgili haber yapmak yasaktır.</p>
<p>O tür haberlerin hepsini reddederiz, kullanmayız.</p>
<p>Şahin’in o ifadesini de, <b>“Ağar’ın kardeşlerinden”</b> söz ettiği için değil, ilk kez bir işadamından bahsederek Susurluk’un parasal bağlantılarına dikkat çektiği için kullandık.</p>
<p>Ağar’a, isterse bir açıklama gönderebileceğini ya da kendisine göndereceğimiz bir arkadaşımıza açıklama yapabileceğini, sözlerini aynen kullanacağımızı da söyledim.</p>
<p>Mehmet Ağar, <b>“Benim ayrıca açıklama yapmama gerek yok, siz bu söylediklerimle ilgili birkaç satır yazarsanız yeter”</b> dedi.
                                    	<br/><br/>
<a class="lnk2" href="/web/20111215202044/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-teror-agar-duzel.htm), [web.archive.org (arşiv bağlantısı)](http://web.archive.org/web/20111215202044/http://www.taraf.com.tr/ahmet-altan/makale-teror-agar-duzel.htm)
