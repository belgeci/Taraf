# Büyük

*Ahmet Altan 17.07.2011*

<div class="yazi"><p>Türkiye kanlı bir şokla sarsıldı ve o sarsıntının etkileri de sürüyor.</p>
<p>Bu şoktan bir <b>“hayır”</b> çıkar mı yoksa işler daha da beterleşir mi şu anda hiçbirimiz bilemeyiz.</p>
<p>Bazen <b>“acı”</b> bir toplum için kader haline de gelebilir, o kadere de rıza gösterirsin.</p>
<p>Türklerle Kürtler <b>“çözüm”</b> konusunda çok becerikli değiller, sorun yaratmakta ise pek mahirler.</p>
<p>Kim daha <b>“vahşi”</b>, kim daha <b>“barbar”</b>, kim daha <b>“öldürücü”</b> yarışmasına bu kadar meraklı olunursa, vahşetin, barbarlığın, ölümün acısını da hep birlikte çekeriz.</p>
<p>Eğer, kimliğini ve kişiliğini <b>“zekânda, yaratıcılığında, uygarlığa katkında”</b> aramaz da, iki kavmin genlerine işlemiş olan <b>“korkutuculuğunda”</b> ararsan, ortak çözüm yerine karşındakine <b>“diz çöktürmeyi”</b> tercih edersen, birlikte dizlerinin üstüne çökersin.</p>
<p>Böyle toplumsal isterileri de öğütle falan düzeltmek de çok kolay olmaz.</p>
<p>Hep beraber acıya dayanamaz hale gelene kadar acıyı çekeriz.</p>
<p>Aklınla bulamadığını sonunda acı sana buldurur.</p>
<p>Şimdilik, Kürtlerle Türkler akılla bir çözüm bulamayacak gibi gözüküyor, o zaman çözümü acıyla bulacaklar, o kadar canları acıyacak ki sonunda birlikte <b>“yeter”</b> diyecekler.</p>
<p>Bir gün derler.</p>
<p>Acı, bütün akılsızların öğretmenidir.</p>
<p>Çok da başarılı bir öğretmendir, mutlaka öğretir.</p>
<p>O gün geldiğinde, geriye bakıp <b>“Niye biz bunu daha önce çözmedik”</b> diye sorarsın, cevabı da açıktır, <b>“Çünkü çözecek kadar akıllı değildin”</b>.</p>
<p>Biz, Kürtlerle Türklerin <b>“mucizevî”</b> bir aydınlanma yaşayıp, ortak bir çözüm bulmalarını dileyelim, tarihimizde böyle mucizeler vardır, belki gene olur.
                                    	<br/><br/>
<a class="lnk2" href="/web/20111123071007/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123071007/http://taraf.com.tr/ahmet-altan/makale-buyuk.htm)
