# Haber olmayanlar

*Ahmet Altan 24.01.2012*

<div class="yazi"><p>Eğer bu olay bu kadar yakınımızda, bu kadar içimizde yaşanmasaydı biz bu dramdan haberdar olamazdık, manşetlere çıkaramazdık.</p>
<p>Bu ülkede yaşayan birçok insanın başına gelen, kimsenin umursamadığı, tek sütun bir haber bile yapmadığı korkunç olaylardan biri daha olarak karanlığın içinde kaybolurdu.</p>
<p>Televizyonlar Fransa’daki soykırım tasarısının oylanmasını naklen yayınlıyor.</p>
<p>Doğrusunu isterseniz umurumda bile değil.</p>
<p>Fransa, <b>“soykırım değil”</b> demeyi yasaklamış ya da yasaklamamış, bana ne bundan?</p>
<p>Daha da önemlisi, size ne bundan?</p>
<p>Milliyetçiliğin hastalıklı büyüteci önemsiz olanları büyütüp, önemli olanları da saklıyor gözlerden.</p>
<p>Sizin için de, benim için de önemli olan aslında Suna Hanım’ın başına gelenler.</p>
<p>Çünkü hepimizin başına gelebilir.</p>
<p>Hepimiz aldırmazlıkların kurbanı olarak ölebilir ya da öyle ölen bir yakınımıza ağlayabiliriz.</p>
<p>Benim için olay Yıldıray’ın odaya girmesiyle başladı, <b>“Eylem kötü, bir bakabilir misiniz”</b> dedi.</p>
<p>Çıktığımda Eylem ağlıyordu, <b>“Ne oldu kızım”</b> dedim, <b>“Annem fenalaşmış”</b> dedi.<br/><br/><b>“Neyi var annenin”</b> dedim, <b>“Otobüsten inerken otobüs kapılarını kapayıp hareket etmiş dün, yerlerde sürüklenmiş, bir koluyla bacağı kırılmıştı, şimdi hastaneden aradılar, soluk alması zorlaşmış.”<br/><br/></b><b>“Niye gazeteye geldin, niye sabah hiçbir şey söylemedin?”<br/><br/></b><b>“Bunca sıkıntının ortasında bir de kendi sıkıntımı anlatmak istemedim”</b> dedi.</p>
<p>Eylem, bizim Ekonomi Servisi’nin şefi, çok sağlam, çok yürekli, lafını sakınmaz, deli dolu bir kız, kendi acılarını saklar, başkalarının acılarını paylaşır.
                                    	<br/><br/>
<a class="lnk2" href="/web/20130525043509/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-haber-olmayanlar.htm), [web.archive.org (arşiv bağlantısı)](http://web.archive.org/web/20130525043509/http://www.taraf.com.tr/ahmet-altan/makale-haber-olmayanlar.htm)
