# Emeklilik

*Ahmet Altan 06.08.2011*

<div class="yazi"><p>Türkiye’de yıllardan beri neler gördük.</p>
<p>Sokaklarda insanlar çatıştı, cinayetler işlendi, katliamlar yapıldı, suikastlar düzenlendi.</p>
<p>Ve, bütün bunların hepsi geldi askerî darbelere dayandı.</p>
<p>Biz, bütün yaşananları <b>“siyasi”</b> açılardan bakarak anlamaya çalıştık.</p>
<p>Askerin darbe merakını <b>“iktidar”</b> meselesi olarak değerlendirdik.</p>
<p>Sonra eski büyükelçi, yeni milletvekili Volkan Bozkır, yüz kırk karakterlik bir “twit” yazarak bu örtüyü çekip altında yatanı gösterdi.</p>
<p>Bir general emekli olduğunda 600 bin lira ikramiye alıyordu.</p>
<p>Bir büyükelçi ise emekli olduğunda sadece 75 bin lira alabiliyordu.</p>
<p>Birkaç gazete bu açıklamayı haber yaptı.</p>
<p>Biz de işin üstüne gidip, bir generalle bir büyükelçi arasındaki bu muazzam gelir farkının nereden kaynaklandığını araştırdık.</p>
<p>Devlet aslında iki <b>“bürokratına”</b> da hemen hemen aynı emeklilik ikramiyesini veriyordu.</p>
<p>Ama, ordunun <b>“yardımlaşma kurumu”</b> olan OYAK yüz binlerce liralık ikramiyeler ödüyordu ordu mensuplarına.</p>
<p>Çünkü ordunun yan kuruluşu olan OYAK’ın bankası, fabrikaları, yatırımları vardı.</p>
<p><b><br/>“Banka sahibi ordu”</b> biraz tuhaf bir şey.</p>
<p>Bilgisayarın başına oturup, dünyadaki finans akışının rakamlarını izleyen bir general görüntüsü, kabul edelim ki karikatürlere uygun bir görüntü.</p>
<p>Normalde ordunun askerlikle uğraşması gerekir.</p>
<p>Bizim ordu, askerlik dışında her şeyle uğraşıyor.
                                    	<br/><br/>
<a class="lnk2" href="/web/20111214093955/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-emeklilik.htm), [web.archive.org (arşiv bağlantısı)](http://web.archive.org/web/20111214093955/http://www.taraf.com.tr:80/ahmet-altan/makale-emeklilik.htm)
