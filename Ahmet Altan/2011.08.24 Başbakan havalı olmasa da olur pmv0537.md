# Başbakan havalı olmasa da olur

*Ahmet Altan 24.08.2011*

<div class="yazi"><p>Dün Kürt siyasetinin hemen hemen bütün renkleri ve temsilcileri biraraya gelerek, <b>“silahın susmasını”</b> istediler, PKK’ya ve orduya operasyonların durması için çağrıda bulundular. </p>
<p>Aslında bu, çok sık tekrarlanan <b>“standart”</b> bir çağrı. Ama bugünkü anlamı çok büyük... Çünkü PKK, halk kitlelerini ayaklandıracak bir savaş başlatabilme hayaliyle saldırıları şiddetlendirip yoğunlaştırmıştı.</p>
<p>Bu çağrı, PKK’nın beklentisinin gerçekleşmeyeceğini çok kesin bir şekilde ortaya koyuyor.</p>
<p>Silvan saldırısıyla Apo’yu kenara itmeye çabalayan PKK yönetiminin, <b>“benim siyasete, demokrasiye falan ihtiyacım yok, ben istediğim iktidarı silahla alırım”</b> anlayışı yürümedi.</p>
<p>Çocuklar boş yere öldürüldüler.</p>
<p>Savaş yükseldi.</p>
<p>Ordu operasyonları arttı, yıllardan sonra Kandil bombalandı, her yerde çatışmalar çoğaldı.</p>
<p>Kürt halkı ise büyük çoğunluğuyla savaşı değil barışı seçti.</p>
<p>BDP’nin, DTK’nın, KADEP’in, Hakpar’ın da katılımıyla düzenlenen toplantı sonrasında Şerafettin Elçi’nin yaptığı açıklama için Türk, Kürt hepimiz minnettar olmalıyız.</p>
<p>Toplumu, bir çıldırma noktasından tutup geri çektiler.</p>
<p>Eğer Öcalan’dan da Kürt halkının beklediği olumlu çağrı gelirse işleri rayına oturtmak çok daha kolaylaşır.</p>
<p>Kürt siyaseti üzerine düşeni yaptı bence.</p>
<p>Şimdi sıra Türk siyasetçilerinde, özellikle de Başbakan’da.</p>
<p>Başbakan Erdoğan babalanmayı çok seviyor, son zamanlarda neredeyse her konuşması birisine posta koyarak bitiyor.
                                    	<br/><br/>
<a class="lnk2" href="/web/20111214090635/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-basbakan-havali-olmasa-da-olur.htm), [web.archive.org (arşiv bağlantısı)](http://web.archive.org/web/20111214090635/http://www.taraf.com.tr:80/ahmet-altan/makale-basbakan-havali-olmasa-da-olur.htm)
