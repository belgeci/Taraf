# Kaş göz

*Ahmet Altan 17.03.2012*

<div class="yazi"><p>Kaşı yaparken gözü lobuyla beraber çıkartıp almışım. </p>
<p>Aferin bana. </p>
<p>Dün Alaattin Kaya’nın Fethullah Gülen’le ilgili anlattığı anekdotu aktarırken, <b>“Ergenekon sanıklarından biri için üzüldüğünü söylemişti ama müdahale etmedi”</b> diye yazmıştım. </p>
<p>Kaya aradı, dedi ki <b>“Ben müdahale etmedi diye bir şey söylemedim ki, bunu söylemek Gülen’in müdahale edebileceğini söylemek olur, hiç öyle şey olur mu, nasıl müdahale edecek”</b>. </p>
<p>İnsanın en kızdığı şey nedir biliyorsunuz? </p>
<p>Karşınızdakinin haklı olması.</p>
<p>Ve, Kaya haklıydı.</p>
<p>Şimdi şu çıkarttığım gözü yerine takayım.</p>
<p>Gerçekten de Kaya bana <b>“Ergenekon sanıklarından biri için üzüldüğünü söylemişti”</b> dedi ve cümleyi kesti, gerisini de yazarken ben aklımdan tamamladım.</p>
<p>Ben, Gülen’in sevdiği ve üzüldüğü insanlar için bile hukuksuz bir iş yapmayacağını söylediğini düşündüm, herhalde Kaya’nın amacı da bunu söylemekti ama ben cümleyi <b>“müdahale etmedi”</b> diye tamamlayınca Fethullah Gülen’i yargı sürecine müdahale edebilecek bir yere yerleştirmiş oluyordum.</p>
<p>Bu da haliyle Kaya’nın söylemek istediğinin tam tersi bir sonuç çıkartıyordu ortaya.</p>
<p>O, insani bir duygunun altını çizerken, tartışmaları alevlendirecek bir mana yaratılmış oluyordu.</p>
<p>Öyle günlerden geçiyoruz ki her kelime artık inanılmaz bir önem taşıyor.</p>
<p>Genellikle böyle durumlarda söylenen her lafı olduğu gibi yazarım ama bu sefer o <b>“yarım cümle”</b> kafamda eksik kalmış demek ki, sonunu da ben tamamlamışım.</p>
<p>Mahcup oldum.</p>
<p>Ki mahcubiyet de çok harika bir duygu değildir.</p>
<p>Netice-i kelam, gözü çıkarttık, şimdi yerine takıyoruz.
                                    	<br/><br/>
<a class="lnk2" href="/web/20130525042703/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-kas-goz.htm), [web.archive.org (arşiv bağlantısı)](http://web.archive.org/web/20130525042703/http://www.taraf.com.tr/ahmet-altan/makale-kas-goz.htm)
