# Hükümet, Avrupa, medya

*Ahmet Altan 19.06.2011*

<div class="yazi"><p>Bizde masalların niye <b>“Az gittik, uz gittik, dere tepe düz gittik,”</b> diye başlayıp, <b>“bir de baktık bir arpa boyu yol gittik”</b> diye devam ettiğini anlayabiliyorum bazen. </p>
<p>Yıllarca Kemalizm’le, askerî vesayetle, <b>“ordunun medyasıyla”</b> mücadele ettikten sonra Türkiye yeni bir döneme girdi. </p>
<p>Askerî vesayet gerilerken <b>“merkez medya”</b> denen ordu medyası da inandırıcılığını ve gücünü epeyce kaybetti. </p>
<p>Şimdi muhafazakâr tabanı temsil eden bir hükümet var. </p>
<p>Bu hükümetin de bir medyası var.</p>
<p>Geçenlerde Alper Görmüş, benden çok daha liyakatli biçimde bu yeni gerçekten ve bu <b>“yeni gerçeğin”</b> sahip olduğu eski hastalıktan söz etti.</p>
<p>Bu <b>“yeni medya”</b> asla hükümeti eleştirmiyor.</p>
<p>Eski <b>“merkez medya”</b> için ordu ne kadar kutsalsa, bu yeni <b>“merkez medya”</b> için de hükümet o kadar kutsal.</p>
<p>Orduyla ilgili hiçbir eleştirilebilir gerçeği merkez medyada okuyamayacağınız gibi hükümetle ilgili hiçbir eleştirilebilir gerçeği de yeni merkez medyada okuyamıyorsunuz.</p>
<p>Değişen bir ülkenin, değişen bir toplumun <b>“değişen”</b> bir medyası olması gerekir, <b>“medya”</b> değişmiyorsa, mutlaka değişmeyen başka bir şeyler daha vardır.</p>
<p>Neyin değişmediğini anlamak için o <b>“medyanın”</b> bağlı olduğu güce yani iktidara bakmak gerekir.</p>
<p>Sanırım orduyla siyasi iktidar arasındaki benzerlik, Şark toplumlarının bütün egemenlerinde ortaya çıkan o büyük yanılsama, <b>“Ben herşeyi doğru yaparım, iyi yaparım, beni eleştirmek bana düşmanlıktır”</b> inancı.
                                    	<br/><br/>
<a class="lnk2" href="/web/20111214093648/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-hukumet-avrupa-medya.htm), [web.archive.org (arşiv bağlantısı)](http://web.archive.org/web/20111214093648/http://www.taraf.com.tr:80/ahmet-altan/makale-hukumet-avrupa-medya.htm)
