# Bayram ve başbakan

*Ahmet Altan 20.05.2011*

<div class="yazi"><p>Biraz İrlanda filmlerini andırıyor.</p>
<p>Boş bir yol, yüksek bir duvar, sıralanmış askerler ve bir iki küçük çocuk.</p>
<p>Gazetenin tepesinde gördüğünüz bu resim, bir “bayramın” resmi.</p>
<p>Şırnak’ta “19 Mayıs Gençlik ve Spor Bayramı”nın gerçek görüntüsü bu.</p>
<p>Çocukları stadyuma toplayıp, onlara Kuzey Kore modeli hareketler yaptırmak, bir bayram yaratmaya yetmiyor.</p>
<p>19 Mayıs’la, Atatürk’le, Vahdettin’le, Kurtuluş Savaşı’yla ilgili yalanlar söylemek de yetmiyor bayramı bayram yapmaya.</p>
<p>İttihatçılarla, 31 Mart’la, Meşrutiyet’le, Cumhuriyet’le ilgili yalanlar da yetmiyor.</p>
<p>Kurtuluş Savaşı’nın “başlangıcından” doksan küsur yıl sonra adamın biri bir resim çekiyor ve “kim kurtuldu” diye sormak zorunda kalıyorsunuz.</p>
<p>Atatürk’ün, yakın arkadaşlarının, Ermeni katliamına katılan İttihatçıların, Ermeni mallarına konan eşrafın, tek parti yöneticilerinin, devlet zenginlerinin kurtulduğu kesin.</p>
<p>Başka?</p>
<p>Dindarlar kurtuldu mu?</p>
<p>Kürtler kurtuldu mu?</p>
<p>Köylüler kurtuldu mu?</p>
<p>Kurtulduklarını sansalar da hâlâ “resmî” bir ibadethaneleri olmayan Aleviler kurtuldu mu?</p>
<p>Tarihin en ağır katliamlarından birine uğrayan Dersimliler kurtuldu mu?</p>
<p>İsviçre’den alınan kanunla “medeni haklarına” kavuşan ama başlarına örtüyü nasıl takacaklarını bile belirlemelerine izin verilmeyen kadınlar kurtuldu mu?</p>
<p>Tümüyle “beyin yıkama” esasına dayanan “tek tip” bir eğitimden geçirilen çocuklar kurtuldu mu?</p>
<p>Her depremde binaları yerle bir olan şehirler kurtuldu mu?</p>
<p>Hâlâ Avrupa standardına ulaşamayan hukuk kurtuldu mu?</p>
<p>Dört bir yanından su alan, içi darbecilerle, cuntacılarla dolu olan devlet kurtuldu mu?</p>
<p>Kurtulan kim?</p>
<p>Bu ülke, bu halk, bu devlet, bu insanlar kurtulduysa, Şırnak’ta çekilen bayram resmi neyin nesi?</p>
<p>Koskoca Bizans ve Osmanlı İmparatorluklarının mirasçısı ve yetmiş milyonluk büyük bir ülke olarak şimdilerde biraz biraz zenginleşiyoruz ama adam başına milli gelirde hâlâ arkalardayız.
                                    	<br/><br/>
<a class="lnk2" href="/web/20111117143045/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111117143045/http://taraf.com.tr/ahmet-altan/makale-bayram-ve-basbakan.htm)
