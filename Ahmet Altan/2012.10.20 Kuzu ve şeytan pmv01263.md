# Kuzu ve şeytan

*Ahmet Altan 20.10.2012*

<div class="yazi"><p>Acaba Türkiye’nin en büyük düşmanı <b>“mantık”</b> mı?</p>
<p>Bir insan bu ülkede <b>“mantıklı”</b> olmaya çalıştığında <b>“affedersiniz, şimdi biraz mantıklı olmaya uğraşacağım”</b> diye önceden özür mü dilemeli?</p>
<p>Mantık, bir tutarlılık gerektirir.</p>
<p>Ama tutarlılık denen şey bu ülkenin siyasetinde <b>“nadir”</b> bir malzeme.</p>
<p>Bugünlerde Meclis Anayasa Komisyonu Başkanı Burhan Kuzu televizyonlarda sık sık sahne alıyor.</p>
<p>Geçenlerde Avrupa Birliği’nin <b>“İlerleme raporunu”</b> çöpe atarak çok “<b>vatanperverane”</b> bir gösteri yaptı.</p>
<p>Belli ki sadece Kuzu değil AKP’lilerin önemli bir kısmı bu rapora ve AB’ye kızıyor.</p>
<p>Kızgınlığı görüyorum da nedenini tam kavrayamıyorum.</p>
<p>Bizzat AKP yöneticileri gidip Avrupa Birliği’ne üye adaylığımız için belgeleri imzalamadı mı?</p>
<p>O zaman AB’nin önerileri halkımızın lehine miydi?</p>
<p>Herhalde <b>“lehineydi”</b> ki o önerilere evet dediler.</p>
<p>Peki, AB o günden bu yana önerilerinde bir değişiklik mi yaptı?</p>
<p>Hayır.</p>
<p>O gün AB’ye hayran olan bir siyaset, bugün neden AB’ye düşman, neden raporlarını çöpe atıyor?</p>
<p>Kim değişti?</p>
<p>Ne değişti?</p>
<p>Bu tavır değişikliğinin bir nedeni olması gerekmiyor mu, aynı zamanda anayasa profesörü olan Kuzu’nun, raporu çöpe atarken AB’nin kriterlerinin o günden bugüne nasıl değiştiğini de anlatması gerekmiyor muydu?<br/><br/><b>“Biz o gün AB’yi beğeniyorduk, demokrasi ve insan hakları önerileri halkımızın lehineydi ama AB, demokrasi ve insan hakları konusunda çok gerilediği için şimdi kızıyoruz”</b> deyip nelerin değiştiğini sıralaması mantığa ve tutarlılığa uygun olmaz mıydı?</p>
<p>Ya da AB değişmediyse AKP’nin nasıl ve neden değiştiğinden söz etmesi aydınlatıcı ve dürüstçe olmaz mıydı?</p>
<p>Ama hâlâ zaman var.
                                    	<br/><br/>
<a class="lnk2" href="/web/20130525023411/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-kuzu-ve-seytan.htm), [web.archive.org (arşiv bağlantısı)](http://web.archive.org/web/20130525023411/http://www.taraf.com.tr/ahmet-altan/makale-kuzu-ve-seytan.htm)
