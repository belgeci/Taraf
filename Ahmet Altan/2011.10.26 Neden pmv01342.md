# Neden?

*Ahmet Altan 26.10.2011*

<div class="yazi"><p>Bir özür dilemeliyiz önce.</p>
<p>Yunus’la ilgili verdiğimiz haber yanlış çıktı.</p>
<p>Mucizevî bir şekilde kurtarılan ama daha sonra maalesef iç kanamadan dolayı ambulansta ölen çocuğumuzun yanında bulunan ve onu enkazın ağırlığından bir ölçüde koruyabilmiş olan beden babasına ait değilmiş.</p>
<p>Başka birine aitmiş.</p>
<p>Haberi veren muhabirimizin deprem bölgesinde haberi hazırlarken çok zor koşullarda görev yaptığını düşünerek biz kendisini bu seferlik bağışladık, siz de bizi bağışlayın.</p>
<p>Şimdi gelelim faciaya.</p>
<p>Bu, <b>“acımız büyük, çok üzüldük, yaraları saracağız”</b> laflarıyla geçiştirilemeyecek bir felaket.</p>
<p>Bu ülkedeki neredeyse bütün depremlerde olduğu gibi biz bu depremde de <b>“tabiatın”</b> değil <b>“vicdansız ve insafsız”</b> insanların sillesini yedik.</p>
<p>Van’da deprem olması kimse için bir sürpriz değil.</p>
<p>Oranın deprem bölgesi olduğu zaten biliniyor.</p>
<p>Peki, depreme karşı ne tedbir alınmış?</p>
<p>Tek kelimeyle cevap vereyim.</p>
<p>Hiç.</p>
<p>Manşetin hemen altında <i>Anadolu Ajansı</i>’nın geçtiği bir okul resmi göreceksiniz.</p>
<p>Okul, depremde toza dönüşmüş, okulun çatısı yere yapışmış.</p>
<p>O binanın depremi beklemeden çok önce zaten <b>“yetkililer”</b> tarafından yıkılmış olması gerekirdi.</p>
<p>Böyle bir binanın ayakta durmasına kim izin veriyor?</p>
<p>Orası okul binası değil, ölüm tuzağı.</p>
<p>Ya deprem okulun tatil olduğu pazar günü değil de pazartesi günü olsaydı.
                                    	<br/><br/>
<a class="lnk2" href="/web/20111228142434/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-neden.htm), [web.archive.org (arşiv bağlantısı)](http://web.archive.org/web/20111228142434/http://www.taraf.com.tr:80/ahmet-altan/makale-neden.htm)
