# Listeler ve iki isim

*Ahmet Altan 12.04.2011*

<div class="yazi"><p>Ben öyle politikanın kılcal damarlarına hâkim biri değilim, listelerdeki isimleri teker teker değerlendirip, ne oluyor, ne bitiyor karar veremem.</p>
<p>Daha genelden bakabilirim ancak.</p>
<p>Yeni anayasayı hazırlayacak parlamentoyu belirleyecek bu seçimlere giderken AKP’deki gelişmeleri Cumhuriyet’in kuruluş yıllarındaki Meclis’te olanlara benzetiyorum biraz.</p>
<p>O zaman da Mustafa Kemal’le birlikte bir <strong>“heyet”</strong> yeni bir ülke kuruyordu ama sonunda o <strong>“heyetten”</strong> Mustafa Kemal’e biat etmeyen hemen hemen hiç kimse kalmadı ve Mustafa Kemal <strong>“tek adam”</strong> olarak yönetime egemen oldu.</p>
<p>AKP’deki gelişmeler sanki biraz buna benziyor.</p>
<p>İşe bir <strong>“heyetle”</strong> başlamışlardı ama bugün artık AKP, Tayyip Erdoğan’ın <strong>“tek adamlığını”</strong> tartışmasız biçimde kabullenmiş bir yapıya ulaştı.</p>
<p>Başkanlık tartışmaları başladığında, <strong>“başkanlığa”</strong> karşı çıkanlar partiyi ne kadar etkileyebilecek, göreceğiz.</p>
<p>Sanırım Erdoğan, <strong>“kadrolarını”</strong> başkanlık tartışmalarını öngörerek oluşturdu.</p>
<p>Seçime de bu hazırlıkla gidecekler.</p>
<p>CHP ise büyük bir sarsıntı geçirdi.</p>
<p>Açıkladıkları listeler, CHP’nin asla kımıldatılamaz sanılan <strong>“kadrolarını”</strong> kesip attı.</p>
<p>Bugün, Kılıçdaroğlu da dahil, CHP’de yerinden edilemeyecek hiç kimse yok.</p>
<p>Seçimlerin sonuçlarına göre bu partideki bütün taşlar yeniden oynayabilir.</p>
<p>Eski kadrolarla bir yere varmaları mümkün değildi, yeni kadrolarla ise sanırım ya büyük bir değişime ya da yokoluşa gidecekler.</p>
<p>Öyle kesin bir şekilde <strong>“bu parti siyasetten silinir”</strong> demek belki haksızlık olur ama ben bugünkü CHP’nin bir dahaki seçime girebileceğine, girse de bir mana ifade edebileceğine doğrusu çok ihtimal vermiyorum.
                                    	<br/><br/>
<a class="lnk2" href="/web/20111123174009/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123174009/http://taraf.com.tr/ahmet-altan/makale-listeler-ve-iki-isim.htm)
