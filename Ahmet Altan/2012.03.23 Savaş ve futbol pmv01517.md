# Savaş ve futbol

*Ahmet Altan 23.03.2012*

<div class="yazi"><p>Yaşadıklarımız, Türkiye’nin Avrupa futbolundan dışlanmasıyla bitecek bir sürece girdiğimizi gösteriyor diye korkuyorum doğrusu.</p>
<p>Böyle bir sonuç bizim futbolu alır, elli sene önceye götürür.</p>
<p>Uzun bir süre buraya kaliteli yabancı futbolcu gelmez.</p>
<p>Futbol kalitesi ciddi biçimde düşer.</p>
<p>Şampiyonunun Avrupa’ya gitmeyeceği bir lige duyulan ilgi pörsür.</p>
<p>Futbol takımlarının televizyon yayıncılarından aldıkları paralar önemli ölçüde azalır, kulüplerin her türlü yatırımı durma noktasına gelir.</p>
<p>Türkiye’deki futbol seyircisi Avrupa futbolunu izlemeye koyulur, bir zaman sonra futbolu seven insanlar Avrupalı takımların taraftarı olmaya başlar, çocuklar mahalle maçlarında Barcelona’nın, Manchester’ın formalarını giyerler.</p>
<p>İyileşmesi çok uzun sürecek bir çöküntü yaşarız.</p>
<p>Hangi akla hizmet Avrupa futbolundan dışlanmayı göze alıyoruz bilmiyorum ama bugün verilecek yanlış kararların faturasının çok ağır olabileceğini seziyorum.</p>
<p>Üstelik, <b>“Avrupa’da oynamasak ne olur, kendi aramızda oynarız”</b> anlayışının sadece futbolla sınırlı kalmadığından da korkuyorum.</p>
<p>Geçen gün Bekir Ağırdır’ın Neşe Düzel’e söylediği gibi fazlasıyla <b>“keyfîleşmiş”</b> bir yönetim anlayışının, her konuda Türkiye’ye hayatın çıkaracağı faturayı kabarıklaştıracağından endişe ediyorum.</p>
<p>Sadece futbolu değil, demokrasiyi de, hukuku da <b>“Avrupa standartlarının”</b> dışına çekme eğilimi koyulaşıyormuş gibi görünüyor.<br/><br/><b>“Nasıl olsa ekonomimiz iyi”</b> güveni, <b>“geri kalanı kötü de olsa fark etmez”</b> gibi sakat bir yanılgıya sürüklüyor sanki bizi.<br/><br/><b>“Geri kalanı”</b> kötü olduğunda, bir süre sonra o kötülük ekonomiye de kaçınılmaz olarak sirayet eder.
                                    	<br/><br/>
<a class="lnk2" href="/web/20130525042924/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-savas-ve-futbol.htm), [web.archive.org (arşiv bağlantısı)](http://web.archive.org/web/20130525042924/http://www.taraf.com.tr/ahmet-altan/makale-savas-ve-futbol.htm)
