# Karanlıkta kupa

*Ahmet Altan 15.05.2012*

<div class="yazi"><p>Türkiye çok ciddi bir sorunla yüz yüze.</p>
<p>Bu ülke, toplumsal değerlerini yitiriyor.</p>
<p>Her toplumun kendi <b>“değerleri”</b> vardır, o toplumun varlığını, kimliğini, iç dengesini, güvenini, geleceğini, sağlığını bu değerler belirleyip korur.</p>
<p>O değerlerin <b>“sınırlarını”</b> da yerleşik <b>“ayıp”</b> anlayışı belirler.</p>
<p>Her toplumun kendine ait değerleri olduğu gibi bir de bütün toplumların neredeyse ortaklaşa sahiplendikleri değerler ve <b>“ayıp”</b> anlayışları bulunur.</p>
<p>Bilebildiğim kadarıyla neredeyse bütün toplumlarda herhangi bir yarışmada <b>“yenilmek”</b> ayıp değildir.</p>
<p>Ayıp olan, <b>“yenilmeyi becerememek”</b>, üzüntüyü taşıyacak bir olgunluğa ve güce kavuşamamaktır.</p>
<p>Amerikan başkanlık seçimlerinde kaybeden aday rakibini herkesten önce arar, <b>“yenilgisini kabul eder”</b> ve kazananı kutlar.</p>
<p>Bütün gelişmiş ülkelerde de kazanan rakibi kutlamak vazgeçilmez bir kuraldır.</p>
<p>Bunu yapmayan bir siyasetçi sadece koltuğunu değil <b>“itibarını”</b> da kaybeder.</p>
<p>Ve, toplumsal değerler açısından <b>“itibar”</b> en önemli ölçülerden biridir.</p>
<p>İtibar, bizde toplumsal bir değer olmaktan çıkıyor.</p>
<p>Bir yarışmayı, bir seçimi, bir maçı kaybetmek, itibarını kaybetmekten daha büyük önem taşıyor.</p>
<p>Özellikle futbol, bu ülkenin gelecek nesillerinin değerler sisteminde bir kara delik yaratacak hale geldi.</p>
<p>Kazanmak, her şeyden daha önemli.</p>
<p>Yenilgiyi taşıyamamayı, rakibini kutlayacak olgunluğu gösterememeyi <b>“ayıp”</b> olarak görmeyip, kaybetmeyi <b>“ayıp”</b> olarak gören bir anlayış yerleşiyor.</p>
<p>Bu çarpılma, değerler sistematiğini yok ediyor ve bir toplumun üstünde durması gereken ahlaki zemini çökerterek, bütün toplumun ahlaki bir dağınıklığın içinde çalkalanmasına yol açıyor.
                                    	<br/><br/>
<a class="lnk2" href="/web/20130525044352/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-karanlikta-kupa.htm), [web.archive.org (arşiv bağlantısı)](http://web.archive.org/web/20130525044352/http://www.taraf.com.tr/ahmet-altan/makale-karanlikta-kupa.htm)
