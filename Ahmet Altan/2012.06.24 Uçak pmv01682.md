# Uçak

*Ahmet Altan 24.06.2012*

<div class="yazi"><p>Türkiye’ye ait askerî bir keşif uçağının Suriye tarafından vurularak Akdeniz’e düşmesinin üzerinden 24 saatten fazla geçti.</p>
<p>Ben yazıya oturduğumda, <b>“bir uçağımızın Suriye tarafından düşürüldüğünün”</b> ötesinde bir açıklama yapılmamıştı.</p>
<p>Kimse, ne olduğunu, uçağın nerede, niye düşürüldüğünü bilmiyor.</p>
<p>Hükümet, toplantı üzerine toplantı düzenliyor ama tatmin edici bir açıklama yapmıyor.</p>
<p>Ben, izin verirseniz, meseleyi kavramaya çalışırken bir soru sormak istiyorum.</p>
<p>Şu âna kadar hâlâ kendilerine ulaşılamayan pilotlarımızı da sayarsak biz son zamanlarda Akdeniz’de kaç kişi kaybettik?</p>
<p>Dokuz insanımızı Mavi Marmara’da İsrailliler öldürdü.</p>
<p>İki pilotumuzu da Suriye vurdu.</p>
<p>Benim bilebildiğim kadarıyla Cumhuriyet tarihi boyunca, Akdeniz’de bu kadar kısa zamanda bu kadar çok insan kaybetmedik biz.</p>
<p>Cumhuriyet tarihi boyunca olmayan <b>“işler”</b> neden şimdi birdenbire olmaya başladı?</p>
<p>Neden insanlarımız bu kadar rahat, bu kadar pervasızca öldürülebiliyor?</p>
<p>Üstelik de neden bunlar <b>“Cumhuriyet tarihi boyunca en güçlü olduğumuz dönem”</b> denen dönemde oluyor?</p>
<p>Benim tahminim, <b>“en güçlü olduğumuz dönem”</b> inancıyla, <b>“öldürülen insanlarımız”</b> arasında kuvvetli bir bağ olduğu yolunda.</p>
<p>AKP iktidarının artık karakteristiği hâline gelen <b>“gücünü abartma”</b> hastalığının bir sonucu olarak bu kayıpları verdiğimizi sanıyorum.<br/><br/><b>“Bize kimse dokunamaz”</b> inancıyla yola çıkıp, <b>“dokunulduktan”</b> sonra da şaşırıp kalıyoruz.</p>
<p>Mavi Marmara’ya İsrail’in <b>“dokunamayacağı”</b> inancıyla o gemiyi yola çıkardılar.</p>
<p>İsrail, hem de uluslararası sularda insafsız bir baskınla insanlarımızı öldürdü.</p>
<p>Kabul edelim ki bu normalde bir savaş nedenidir.</p>
<p>Bir devlet, o insanları yola koyduğunda bunun sonuçlarını hesap eder ve insanlarına saldırıldığında bunun cevabını <b>“askerî”</b> olarak vermeyi de baştan düşünüp planlar.
                                    	<br/><br/>
<a class="lnk2" href="/web/20130525031553/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-ucak.htm), [web.archive.org (arşiv bağlantısı)](http://web.archive.org/web/20130525031553/http://www.taraf.com.tr/ahmet-altan/makale-ucak.htm)
