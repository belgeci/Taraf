# Şike ve başkanlık

*Ahmet Altan 10.05.2012*

<div class="yazi"><p>Akıllı bir gazeteci ne yapar Türkiye’de?</p>
<p>Bir kitle seçer kendine, AKP’yi seçer, CHP’yi seçer, PKK’yı seçer, solu seçer, sağı seçer ama bir kitle seçer.</p>
<p>Herkesi eleştirse bile o <b>“seçtiği”</b> kitleyi eleştirmez.</p>
<p>Böylece <b>“hazır”</b> bir okuyucusu, destekçisi olur.</p>
<p>Ama bir kitleyi değil de bir <b>“ilkeyi”</b> seçersen, herkesle sorun yaşarsın.</p>
<p>Çünkü bu ülkede <b>“ilke”</b> ve dürüstlük en az bulunan değer.</p>
<p>Öbürlerini şimdilik bırakıp iktidardaki <b>“dindar muhafazakârlara”</b> bakalım.</p>
<p>Bu insanların en önemli vurgusu ne?</p>
<p>Ahlak.</p>
<p>Ahlak adına herkese karışma hakları olduğuna inanacak, tiyatrolara, televizyonlara musallat olacak kadar <b>“ahlak”</b> kavramına vurgu yapıyorlar.</p>
<p>Ama bir bakıyorsun, bu <b>“ahlak”</b> anlayışı yatak odasından başka yerde kendine yer bulamıyor.</p>
<p>Ancak <b>“cinsellikle”</b> ilişkilendirdiklerinde <b>“ahlakı”</b> önemsiyorlar.</p>
<p>Uludere’de insanlar bombalarla parçalandığında o ahlak ayaklanmıyor.</p>
<p>Tatlı bir uykuya dalmayı tercih ediyor.</p>
<p>Bir televizyon dizisini ya da bir şehrin tiyatrosunda oyunlara kimin karar vereceğini tartıştıkları kadar bile tartışmıyorlar bu konuyu.</p>
<p>İstanbul Şehir Tiyatrosu için Bakanlar Kurulu karar aldı, aynı Bakanlar Kurulu Uludere’yi görüşüp bir karar aldı mı?</p>
<p>Yooo.<br/><br/><b>“Uludere de ne”</b> der gibi bir halleri var.</p>
<p>Ne oldu o ahlaka peki?</p>
<p>Bu iktidarı harekete geçirebilmek için <b>“Uludere’de insanlar öldü”</b> demek işe yaramıyor, <b>“Uludere’de insanlar <i>Muhteşem Süleyman</i>’ı çok severek izliyormuş”</b> demek gerekiyor herhalde.</p>
<p>Peki, ya şu şike rezaleti?</p>
<p>Bizzat Başbakan Erdoğan şike meselesine, üstüne hiç vazife değilken el koydu.</p>
<p>Sonuç?</p>
<p>Sonucu dün bizim gazetede Mehmet Baransu’nun haberinde gördünüz.
                                    	<br/><br/>
<a class="lnk2" href="/web/20130525040117/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-sike-ve-baskanlik.htm), [web.archive.org (arşiv bağlantısı)](http://web.archive.org/web/20130525040117/http://www.taraf.com.tr/ahmet-altan/makale-sike-ve-baskanlik.htm)
