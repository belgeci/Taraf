# Ey ezilenler...

*Ahmet Altan 23.10.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>Anayasa Mahkemesi’nin başkanı, mahkemenin “anayasayı” çiğnediğini söylüyor.</p><br/>
<p>Mahkeme, suç işlemiş... </p><br/>
<p>Gerçekten de işledi.</p><br/>
<p>Demokrasi düşmanlığını dünyanın en geri anayasalarından biri olan bizim anayasaya bile sığdıramadı ve bu düşmanlık anayasanın dışına taştı.</p><br/>
<p>Aslında o mahkemenin yargıçlarının yargılanması lazım.</p><br/>
<p>Ama yargılayacak bir merci yok.</p><br/>
<p>Onlara suç işlemek serbest.</p><br/>
<p>Onlar da bu serbestliği alabildiğine kullanıp ardı ardına suç işliyorlar.</p><br/>
<p>Türban konusunda verdikleri kararla, Mahkeme Başkanı Haşim Kılıç’ın da belirttiği gibi, mahkeme parlamentonun yetkilerine müdahale etti.</p><br/>
<p>Anayasa değişikliklerini sadece “usul” açısından denetleme hakkına sahip oldukları halde, değişikliğin “özünü” yasakladılar.</p><br/>
<p>Parlamentonun yasama yetkisini yok ettiler.</p><br/>
<p>Halkın iradesiyle toplanan bu parlamento, artık halk adına karar veremeyecek.</p><br/>
<p>Askerî darbenin Türkiye’ye armağanı olan anayasayı değiştiremeyecek.</p><br/>
<p>Yetmiş milyon insan, 12 Eylül rejiminin yarattığı hapishanenin dışına çıkamayacak artık.</p><br/>
<p>Peki, biz Anayasa Mahkemesi’ndeki dokuz kişinin esiri mi olacağız?</p><br/>
<p>Nasıl giyineceğimizi, nasıl konuşacağımızı, nasıl düşüneceğimizi, nasıl yaşayacağımızı o dokuz kişi mi belirleyecek?</p><br/>
<p>Buna izin verecek miyiz?</p><br/>
<p>Eğer buna izin verirsek burası bir tımarhaneye döner.</p><br/>
<p>Saçmalıklar bitmez.</p><br/>
<p>Bugün biz bir parlamento seçiyoruz ama o parlamento artık fiilen kapalı.</p><br/>
<p>Anayasanın maddelerini değiştirme yetkisini kaybetti.</p><br/>
<p>Yapılacak tek bir şey var benim görebildiğim kadarıyla.</p><br/>
<p>Anayasayı tümden değiştirmek.</p><br/>
<p>Ve, bunu sadece parlamentonun içinde yapmamak.</p><br/>
<p>Halkın tümü buna katılmalı.</p><br/>
<p>Alevisi, solcusu, dindarı, Kürdü, bu toplumun bütün ezilenleri, yeni yapılacak anayasada rol almalı.</p><br/>
<p>Birbirlerini yasaklamak için değil tabii...</p><br/>
<p>Birbirlerini özgürleştirmek için.</p><br/>
<p>Bugün yasaklanan “türban” için Aleviler de, Kürtler de, solcular da mücadele etmeli bence.</p><br/>
<p>Türbanın kendisinden daha önemli bir sorun duruyor çünkü karşımızda.</p><br/>
<p>Özgürlük sorunu... Kendi yaşama hakkını ve biçimini savunma sorunu.</p><br/>
<p>Bugün türban özgürlüğünü savunmayan bir Alevi, yarın kendi çocuğunun eğitim özgürlüğünü nasıl savunacak?</p><br/>
<p>Türban özgürlüğünü savunmayan bir solcu, fikir özgürlüğünü nasıl savunacak?</p><br/>
<p>Türban özgürlüğünü savunmayan bir Kürt, anadilde eğitim özgürlüğünü nasıl savunacak?</p><br/>
<p>Ve, bugün türbanı savunan dindar, Alevinin, Kürdün, solcunun özgürlüğünü savunmazsa, türbanı nasıl savunacak?</p><br/>
<p>Eğer bütün bu ezilenler elele vermezse, Ankara’daki dokuz yargıç hepsinin canına okuyabilir.</p><br/>
<p>Okuyor da zaten.</p><br/>
<p>Geliyor, bu insanların hepsinin ortak oylarıyla oluşan parlamentoyu fiilen kapatıyor.</p><br/>
<p>Parlamentonun anayasayı değiştirme yetkisini gasp ediyor.</p><br/>
<p>Suç işlediğini bile bile, başkanı tarafından uyarılmasına rağmen fütursuzca işliyor bu suçu.</p><br/>
<p>Eğer siz elele vermezseniz, güçlerinizi birleştirmezseniz, Ankara’daki generallerle yargıçların özgürlüğün önüne diktikleri barikatları nasıl aşacaksınız?</p><br/>
<p>Nasıl özgürleşeceksiniz?</p><br/>
<p>Aşamazsınız.</p><br/>
<p>Bugüne dek de aşamadınız zaten.</p><br/>
<p>Sanırım artık şunu anlamalıyız.</p><br/>
<p>Sorunlarımızı parçalara ayırmamalıyız.</p><br/>
<p>Kürt sorunu, türban sorunu, Alevi sorunu, örgütlenme sorunu gibi ayrı ayrı sorunlar yok.</p><br/>
<p>Ortada tek bir sorun var.</p><br/>
<p>Özgürlük sorunu.</p><br/>
<p>Herkesin ortak sorunu bu.</p><br/>
<p>Herkes başka bir şey için özgürlük istese de, neticede herkes özgürlük istiyor.</p><br/>
<p>Neden parça parça özgürleşmemiz gerekiyor?</p><br/>
<p>Neden Kürtler, Aleviler, dindarlar, solcular ayrı ayrı özgürleşsin?</p><br/>
<p>Bu mümkün değil.</p><br/>
<p>Özgürlükleri parça parça elde etmeye hiç kimsenin gücü yetmiyor.</p><br/>
<p>Bunu, bir bütün olarak hep birlikte elde etmeliyiz.</p><br/>
<p>Ezilenlerin birbirine olan düşmanlığı sadece ezenlere yarıyor.</p><br/>
<p>Artık kabul edin ki bu düşmanlık, bir akılsızlığa ve esarete dönüşüyor.</p><br/>
<p>Türban için dövüşmeyen solcu...</p><br/>
<p>Türban için dövüşmeyen Kürt...</p><br/>
<p>Türban için dövüşmeyen Alevi...</p><br/>
<p>Egemenlerle, efendilerle, ezenlerle işbirliği içindedir.</p><br/>
<p>Kürtler için, solcular için, Aleviler için dövüşmeyen dindarlar da işbirlikçidir.</p><br/>
<p>Bunu anlamak o kadar zor mu?</p><br/>
<p>El birliğiyle bir anayasa yapmalıyız.</p><br/>
<p>Onun ya da bunun özgürlüğü için değil, hepimizin özgürlüğü için.</p><br/>
<p>Yıllarca herkes özgürlüğün bir parçasını istedi, özgürlüğün bir parçası için mücadele etti.</p><br/>
<p>Aranızdan hanginiz mücadelesinden galip çıktı, aranızdan hanginiz istediği özgürlüğü elde edebildi?</p><br/>
<p>Özgürlüğü parçalamak ezenlerin işidir.</p><br/>
<p>Özgürlüğü bütünleştirmek, onu yekpare bir halde savunmak ezilenlerin görevidir.</p><br/>
<p>Artık bu kadar işbirlikçilik yeter.</p><br/>
<p>Birleşelim ve alalım şu özgürlüğü.</p><br/>
<p>Hep birlikte ve özgür yaşayalım. </p></font></p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/2359.htm), [web.archive.org (arşiv bağlantısı)](http://web.archive.org/web/20090905090829/http://www.taraf.com.tr:80/makale/2359.htm)
