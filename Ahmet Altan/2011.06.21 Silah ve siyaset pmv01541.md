# Silah ve siyaset

*Ahmet Altan 21.06.2011*

<div class="yazi">Güçlülük ve güçsüzlük, duruma göre değişebilen kavramlar. <br/><br/>Bir boks şampiyonuyla kıyaslandığında <b>“güçsüz”</b> olan biri, bir çocuk karşısında güçlüdür. <br/><br/>Eğer ölçünüz <b>“güçsüzü”</b> güçlüye karşı korumaksa, şampiyon karşısında savunacağınız adama, o adam küçük bir çocuğu dövmeye kalktığında karşı çıkarsınız. <br/><br/>Mazlumiyet de böyle değişken bir kavramdır. <br/><br/>Kendisinden güçlünün karşısında mazlum olan, kendisinden güçsüz olana karşı zalim rolünü üstlenebilir. <br/><br/>Bu değişken rollerin arasında dolaşırken kimi ve neyi savunacağımızı vicdanımızın ölçüleri belirler. <br/><br/>O ölçü de, güçlüyle güçsüzün arasındaki ilişkide ortaya çıkar. <br/><br/>Vicdanını, ideolojisinin, davasının, mücadelesinin, inancının altına gömen insanlar vardır. <br/><br/>Ben onlardan değilim. <br/><br/>Yaşadığım sürece de onlardan biri olmayacağım. <br/><br/>Ben, güçlü olanın güçsüz olanı, silahlı olanın silahsız olanı ezmesinden nefret edenlerdenim. <br/><br/>Amaçları, niyetleri, ideolojileri, mücadeleleri, davaları, inançları ne olursa olsun, biri kendinden güçsüz olanı ezmeye, silahı olan silahını silahsız olana doğrultmaya başladı mı benim lügatimde <b>“zalim”</b> etiketini hak eder. <br/><br/>PKK, mazlum Kürtlerin hareketi olarak ortaya çıktı. <br/><br/>Ama bu gerçek, PKK’nın zalimleştiği gerçeğini değiştirmiyor. <br/><br/>PKK’lılar gidip Hazro’nun AKP’li Belediye Başkanı’nın oğlunu kaçırdılar. <br/><br/>Belediye Başkanı AKP’den istifa etti. <br/><br/>Ve BDP’ye geçmek istediğini açıkladı.
                                    	<br/><br/>
<a class="lnk2" href="/web/20111214084531/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr:80/ahmet-altan/makale-silah-ve-siyaset.htm), [web.archive.org (arşiv bağlantısı)](http://web.archive.org/web/20111214084531/http://www.taraf.com.tr:80/ahmet-altan/makale-silah-ve-siyaset.htm)
