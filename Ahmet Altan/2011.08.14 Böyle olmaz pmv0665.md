# Böyle olmaz

*Ahmet Altan 14.08.2011*

<div class="yazi"><p>Genellikle sorulan soru şu, <strong>“AKP’den daha iyi, daha demokrat bir parti mi var ortada?”</strong></p>
<p>Cevabı belli.<br/><br/><strong>“Hayır, AKP’den daha demokrat ve daha iyi bir parti yok, şu anda Türkiye’yi en iyi yönetecek parti AKP.”</strong></p>
<p>Yeminli AKP düşmanları dışında kimse zaten bu konuda bir kuşku taşımıyor hatta <strong>“yeminli düşmanlar” </strong>bile AKP’nin diğer partilerden daha iyi yöneteceğini biliyor.</p>
<p>Buraya kadar bir sorun yok ortada.</p>
<p>Ama bundan sonra gelen değerlendirmede görüşlerimiz ayrılıyor.<br/><br/><strong>“AKP’yi yıpratmamak, korumak lazım.”</strong></p>
<p>Ben bu görüşe katılmıyorum işte.<br/><br/><strong>“AKP’yi korumak ve yıpratmamak”</strong> AKP’lilerin işi.</p>
<p>Onlar kendi partilerini korumuyor ve yıpratacak işler yapıyorlarsa, bu eleştirilmeli ve gerçek açığa çıkarılmalı.<br/><br/><strong>“AKP’yi koruyacağız”</strong> diye AKP’nin hatalarına göz yummaya başlarsanız sonunda AKP <strong>“hata yapmayı”</strong> doğal bulmaya hatta bu <strong>“hataları yapmanın kendi hakkı”</strong> olduğuna inanmaya koyulur.</p>
<p>Böyle bir <strong>“hastalığın” </strong>izleri de ortaya çıkmaya başladı zaten.</p>
<p>AKP, hemen hemen hiç eleştirilmiyor, iktidar partisine sürekli sövenlerin söyleyip yazdıkları eleştiri değil, sadece küfür.</p>
<p>Küfür etmenin ne bir etkisi olur, ne de bir sonucu.</p>
<p>Bugün medyanın <strong>“Başbakancı” </strong>olan kısmı Erdoğan’la ilgili tek satır eleştiri bile yayınlamıyor, bununla yetinmiyor herhangi bir eleştiriyi de derhal durdurmaya çabalıyor.</p>
<p>Medyanın <strong>“orducu”</strong> kısmı ise ağır bir yenilgiye uğradığından sopalanmış kedi yavrusu gibi pısmış vaziyette, ağızlarını bile açamıyorlar.</p>
<p>Yüzde ellilik bir oy desteği, coşkulu bir sevgiyle Başbakan'a sarılan kitleler, çöken ülkeler arasında parıldayan büyük bir ekonomik başarı, eleştirmeyen bir medyayla Başbakan Erdoğan’ın önünde <strong>“denetimsiz”</strong> geniş bir alan açılıyor.
                                    	<br/><br/>
<a class="lnk2" href="/web/20111214091509/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-boyle-olmaz-2.htm), [web.archive.org (arşiv bağlantısı)](http://web.archive.org/web/20111214091509/http://www.taraf.com.tr:80/ahmet-altan/makale-boyle-olmaz-2.htm)
