# Eksik demokraside tam iktidar

*Ahmet Altan 16.11.2011*

<div class="yazi"><p>AKP, Türkiye tarihinin en önemli mücadelelerinden birini verip orduyu siyasetin dışına itti.</p>
<p>Hem kendisi, hem de demokrasi için büyük bir zafer kazandı.</p>
<p>Ve durdu.</p>
<p>Gerçek ve tam bir demokrasiye giden yolun üstündeki kayayı kaldırıp yolu açtı ve artık son sürat gitmesi beklenirken birden bire olduğu yere çöktü.</p>
<p>Galiba bu partinin yöneticilerinin de, tabanının da aklındaki asıl büyük <b>“amaç”</b> bu kadardı, iktidarı askerden almak.</p>
<p><b><br/>“Askerî vesayeti”</b>, onlar AKP’nin iktidarlaşmasının önündeki engel olarak görüyorlardı anlaşılan, demokrasinin önündeki engel olarak değil.</p>
<p>Herhalde bu yüzden onlar için <b>“görev”</b> tamamlandı.</p>
<p>Bundan sonrasını kendi istekleri ve güçleriyle gitmeyecekmiş gibi gözüküyorlar.</p>
<p>Durdukları yerden memnunlar.</p>
<p>Askerî tehdidin bulunmadığı, demokrasisi eksik bir ülkede <b>“iktidar”</b> olmanın verdiği büyük güç, galiba onlara <b>“bu noktadan daha iyisi olmaz”</b> dedirtiyor.</p>
<p>Sağlam bir ekonomi, halkın büyük desteğiyle <b>“güçlü adam”</b> olmanın haram meyvesini ısırmış ve aldığı hazdan mest olmuş bir başbakan, hiç kimsenin, hiçbir biçimde zorlamadığı sonsuz bir iktidar.</p>
<p>Daha ne olsun?</p>
<p>Hazreti Âdem de cennette elmayı ısırdığında böyle düşünmüş olmalı, <b>“daha ne olsun ki”</b>, bunu düşündükten hemen sonra kendini dünyada bulduğunu biz kitaplardan okuduk.</p>
<p><b><br/>“Eksik demokraside tam iktidar”</b> da çok lezzetli, çok lezzetli olduğu kadar da tehlikeli ve yasak bir meyvedir.</p>
<p>Hazreti Âdem’e cennet nasıl o <b>“haram meyveye”</b> dokunmamak koşuluyla verildiyse, AKP’ye de o <b>“tam iktidar”</b> onun hazzıyla sarhoşlaşmaması ve demokrasinin yolunu açması koşuluyla verildi.</p>
<p>O <b>“haram meyvenin”</b> tadını çıkarmaya kalktığında, başta ekonomi olmak üzere her şeyin altüst olduğunu, o sağlam iktidarın sallandığını görür.
                                    	<br/><br/>
<a class="lnk2" href="/web/20120223024125/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-eksik-demokraside-tam-iktidar.htm), [web.archive.org (arşiv bağlantısı)](http://web.archive.org/web/20120223024125/http://www.taraf.com.tr:80/ahmet-altan/makale-eksik-demokraside-tam-iktidar.htm)
