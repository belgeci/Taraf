# Delirme

*Ahmet Altan 14.08.2012*

<div class="yazi"><p>Ömer Seyfettin’in bir Çin masalından esinlenerek yazdığı hikâyedeki gibi topluca <b>“delirten su”</b>dan içtik galiba.</p>
<p>Türkiye zıvanadan çıkmış gibi görünüyor.</p>
<p>Üstelik bu delirme hâli her yanda.</p>
<p>PKK, kalkıyor Dersim’de çok sevilen Alevi bir milletvekilini kaçırıyor.</p>
<p>Dersim katliamını gündeme getiren ve Dersim’de PKK’yı eleştirerek seçimleri kazanan bir isim Hüseyin Aygün.</p>
<p>Bu kaçırma herhâlde PKK’nın bugüne kadar gerçekleştirdiği en <b>“şımarık”</b> eylemlerden biri, halkın sevdiği, devlete ciddi anlamda muhalefet eden, sistemi sorgulayan bir adamı kaçırıyorlar.</p>
<p> Ellerindeki silahı halkın sevdiği birine, halkın seçimlerdeki <b>“tercihine”</b> çeviriyorlar.</p>
<p>Dersim katliamını, CHP’yi, Atatürk dönemini eleştirmiş, devletin öfkesini üstüne çekmiş bir milletvekiliyle PKK’nın sorunu ne?</p>
<p>Devletin muhalifine silah doğrultmuş bir <b>“isyan örgütüne”</b> herhâlde çok sık rastlanmaz.</p>
<p>Devletin vurduğu bir halka vuruyor PKK, kendini bir <b>“devlet”</b> gibi görmenin, <b>“gözaltına aldık”</b> lafının fiyakasına kapılmanın sonucu herhâlde bu delirme.<br/><br/><b>“Her şeyi yapabileceğini”</b> sanmaya başlamak, düşüşün de başlangıcıdır.</p>
<p>Dersim hangi siyaseti desteklerse desteklesin, hangi fikri benimserse benimsesin, bu ülkede <b>“mazlumiyetin”</b> sembolüdür, Dersim’e, Dersimliye böyle pervasızca dokunamazsın.</p>
<p>PKK bu anlamsız eylemiyle BDP’yi bile öfkelendirdi.</p>
<p>Aklın dışına savrulmak çaresizliğin işaretidir bence, böyle bir eylemi yapmak için çok çaresiz kalmak gerek.<br/><br/><b>“Bir ses çıksın da ne olursa olsun”</b> diyorlar herhâlde, o sesi saçma sapan eylemlerde arıyorlarsa, duyacakları ses, duymak istedikleri ses olmaz.
                                    	<br/><br/>
<a class="lnk2" href="/web/20130525044639/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-delirme.htm), [web.archive.org (arşiv bağlantısı)](http://web.archive.org/web/20130525044639/http://www.taraf.com.tr/ahmet-altan/makale-delirme.htm)
