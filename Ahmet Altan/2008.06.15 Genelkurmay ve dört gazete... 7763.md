# Genelkurmay ve dört gazete...

*Ahmet Altan 15.06.2008*

<div class="taraf_structure_2col_1zq">
<div class="margen_n">



 <p>Dün, Doğan grubunun dört gazetesiyle Genelkurmay Başkanlığı’nın açıklamasını görünce “ne oluyor” dedim.<br/>
Önce Genelkurmay’dan başlayalım.<br/>
Genelkurmay’ın açıklamasında benim yazımdan alıntı yapıldığına göre mesele biraz kişiselleşiyor.<br/>
En baştan şunu söyleyeyim ki üsluplarından hiç hoşlanmadım.<br/>
Bunu her kim yazdıysa ya da yazdırdıysa üslubuna biraz dikkat etmeli, babaannemin deyimiyle, “ben sizin ağzınızın kaşığı değilim”, öyle aklınıza geleni yazamazsınız.<br/>
Kullandıkları kelimelere bakın, “maksatlı, seviyesiz, bayağı, saldırgan.”<br/>
Bence daha saygılı bir üslup seçmeye özen gösterin.<br/>
Saygı görmek için saygı göstermek gerektiğini de hatırınızdan çıkarmayın.<br/>
?imdi gelelim açıklamanın özüne.<br/>
Açıklamadaki şikâyetlerinde haklı oldukları iki nokta var.<br/>
Bir generalin sağlık durumuyla, bir başka generalin yaptığı bir gezideki fotoğraflarının yayınlanmasını eleştiriyorlar.<br/>
Bizim gazetecilik anlayışımıza göre bu tür haberler ayıptır.<br/>
Bizim gazetemize bu konularda haber girmez.<br/>
Girmedi de.<br/>
Generallerden hiçbirinin özel hayatıyla, ailesiyle, sağlığıyla, seyahatiyle, kısacası kişisel dünyasıyla ilgili haber yapmayız biz.<br/>
Çünkü bunlar bizi ilgilendirmez.<br/>
Elimize gelen dosyaların hiçbirini basmadık, basmayız.<br/>
Ama bir kuvvet komutanı, Anayasa Mahkemesi’nin üyelerinden biriyle gizlice buluşursa, bunu haber yaparız çünkü bu bütün ülkeyi ilgilendirir.<br/>
“Suça bulaşmış iki kurum” dememden alınmışlar.<br/>
Muhtıra vermek suçtur... Anayasa Mahkemesi’nin anayasayı çiğnemesi de suçtur.<br/>
Suçlu duruma düşmek istemiyorsanız hukukun çizgileri dışına çıkmayın, yasaları çiğnemeyin.<br/>
Genelkurmay, “yargı önünde hesap vereceğimi” söylüyor.<br/>
Ben bu ülkede otuz yıldır yazı yazıyorum, o sanık sandalyesine çok oturdum.<br/>
Sorun, yazarlar sık sık sanık sandalyesine otururken, suç işleyen generallerden hiçbirinin o sandalyeye oturmaması.<br/>
Aramızda böyle bir eşitlik oluştuğunda Türkiye de düze çıkacaktır, emin olun.<br/>
Ama en iyisi, hiçbirimizin o sandalyeye oturmadığı, herkesin hukuka saygılı olduğu bir ülke kurabilmektir.<br/>
Bizim amacımız da zaten budur.<br/>
Bunun için hukuka uymayan eylemleri eleştiriyoruz.<br/>
?imdi gelelim Doğan grubunun “dört” atlısına.<br/>
Bugün Radikal gazetesinin manşetini gören okurlarıyla yazarlarının çoğunun utandığını düşünüyorum doğrusu.<br/>
Çünkü utanç verici bir manşetti.<br/>
Radikal’e göre, bir kuvvet komutanıyla bir yüksek yargıcın, ülkenin içinde bulunduğu bu şartlarda “gizli” bir buluşma yapmasını haberleştirmek “acemi bir psikolojik savaşmış”, öyle diyorlar.<br/>
Böyle bir buluşma olmasına değil, bu buluşmanın ortaya çıkarılmasına itiraz ediyorlar.<br/>
Ve, bunlar da gazeteci.<br/>
Vatan gazetesi de Radikal’e katılıyor manşetinden.<br/>
Milliyet’le Hürriyet ise, bu “gizli buluşmanın” nedenlerini ve içeriğini hiç merak etmeden, bu haberin yayınlanmasının “Paksüt’ün izlendiğinin kanıtı” olduğunu söylüyorlar.<br/>
Dördünün de pek sevimli olmayan bir telaşı var.<br/>
Belli ki, gerçek gazetelerin “yeni bir 28 ?ubat’ın oluşmasını” engellemek istemesinden rahatsızlar.<br/>
Halkın iradesini ve sivil siyaseti devre dışı bırakacak her aranışa destek oluyorlar.<br/>
Ordunun muhtırası, Anayasa Mahkemesi’nin anayasayı çiğnemesi onları hiç huzursuz etmiyor ama “gizli” buluşmalar ortaya çıkınca, bu gerçeği gözlerden saklayabilmek için kendilerini parçalıyorlar.<br/>
Aynı grubun dört gazetesi birden bize ateş ediyor.<br/>
Bu gazetelerin hepsinin de aynı insana ait olması herhalde tuhaf bir “tesadüf”.<br/>
Paksüt’ü savunabilmek için sayfalarını ayırmışlar ama fazla telaşlı olduklarından Hürriyet’in Ankara temsilcisi Enis Berberoğlu’nun yazısını okumayı unutmuşlar.<br/>
Berberoğlu, “buluşma” haberinin onlara da geldiğini, Paksüt’e bunu iki kere sorduklarında ve Paksüt’ün her iki seferde de bunu inkâr edip, yalan söylediğini yazıyor.<br/>
Anayasa Mahkemesi’nin yargıcı, gerçeği ancak bizim gazete bunun haberini yaptıktan sonra kabul etti.<br/>
Zaten bu gazetelerin yöneticilerini, okuyucularını ve orada çalışan dürüst insanları da üzecek bir çarpılmayla “meselenin üstünü kapatmak” için hareketlendiren de, bizim gazetenin onların sakladıklarını ortaya çıkarması.<br/>
Yalanı bitirmesi.<br/>
Bu gazetelerin yöneticileri, bizim gerçekleri yazmamamızı engelleyebilmek için bizimle bir çatışmaya girmek istiyorlar sanırım.<br/>
Denesinler bence.<br/>
Dürüstlüğün öfkesiyle, “bükülmüşlüğün” kurnazlığı çarpıştığında kimin kazanacağını görelim.<br/>
Bakalım kim acı çekecek, kim rezil olacak.<br/>
Bu ülkede, bazen muhtırayla, bazen yasaları çiğneyen hukukla, bazen Ergenekon çetesiyle demokrasi dışı bir darbe gerçekleştirilmeye çalışılıyor.<br/>
Eski deyimle söylersek, saflar da ayrışıyor.<br/>
Bizim yerimiz belli.<br/>
Onların yeri de artık iyice açığa çıktı.<br/>
Hadi bakalım darbenin “iyi çocukları” gösterin gücünüzü.<br/>
Bir gücünüz varsa tabii...<br/>
<br/>
15.06.2008</p>
<br/>
<br/>
<br/>



<br/>


<div id="taraf_not">
</div>

</div>


</div>
