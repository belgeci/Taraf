# Tezkere ve savaş

*Ahmet Altan 05.10.2012*

<div class="yazi">Savaşlar her zaman patlayan coşkularla, ateşli nutuklarla, yerleri sarsan marşlarla başlar, ölecek insanları ölmeye göndermek için böyle heyecan fırtınaları yaratılır ama hiçbir savaş o coşkuyla sürmez.<br/><br/>Ölüm, keder, ekonomik sıkıntı, pahalılık ve baskı gelir savaşla birlikte.<br/><br/>Savaşta insanlar ölür.<br/><br/>Gazetelerde garip bir savaşkanlık var.<br/><br/>Eğer yazılanlara bakarsanız, gidiyoruz, yeniyoruz, geliyoruz.<br/><br/>Osmanlı döneminde Girit için böyle savaş naralarının atıldığı bir dönemde Babıâli’nin önünde <strong>“savaş yanlısı”</strong> bir gösteri yapılmış.<br/><br/>Sadrazam, <strong>“göstericilerin hepsini askere alın”</strong> emrini vermiş.<br/><br/>Emri duyan kalabalık bir anda kayboluvermiş.<br/><br/>Böyle bir emir de şimdi çıksa, <strong>“önce gazeteciler gidecek savaşa”</strong> dense, ertesi gün o gazeteleri görmek isterim.<br/><br/>Savaşa gitmeyecek olanın, savaşa gidecekler adına ateşli nutuklar atmasını her zaman ahlaksızca buldum, her zaman da ahlaksızca bulurum.<br/><br/>Savaşlara hep savaşlarda ölmeyecek olanlar karar verir.<br/><br/>Savaşta ölmeyeceğine emin olan insanlar da el çırparlar.<br/><br/><strong>“Savaş, savaş”</strong> diye bağıranları tutup sormak isterim, <strong>“sen savaşa gidecek misin”, “hayır”</strong> derse, <strong>“ne bağırıyorsun öyleyse”</strong> diye sormak isterim.<br/><br/>Ölecek sen değilsen, başkasının ölüme gitmesini nasıl böyle sevinçle isteyebiliyorsun?<br/><br/>Türkiye’nin ordusunun sizin sandığınız kadar güçlü, Suriye ordusunun sizin sandığınız kadar güçsüz olmayabileceğini hiç mi aklınıza getirmiyorsunuz?<br/><br/>Bir Türkiye-Suriye savaşının bölgede nelere yol açabileceğini hiç hesap ettiniz mi?<br/><br/>Bu savaşın bir <strong>“mezhepler savaşı”</strong> olarak algılanması hâlinde bunun içeride ve dışarıda ne tür sonuçlar verebileceğini hiç düşündünüz mü?<br/><br/>Böyle bir savaşta Türkiye’nin komşuları Rusya, İran, Irak’ın tutumlarının ne olacağını aklınızdan geçirdiniz mi?<br/><br/>Sanırım bizim gazetecilerin pek düşünmediklerini dünya düşünüyor.
                                    	<br/><br/>
<a class="lnk2" href="/web/20130525041744/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-tezkere-ve-savas.htm), [web.archive.org (arşiv bağlantısı)](http://web.archive.org/web/20130525041744/http://www.taraf.com.tr/ahmet-altan/makale-tezkere-ve-savas.htm)
