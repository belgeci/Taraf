# Alaturkalık

*Ahmet Altan 08.03.2012*

<div class="yazi"><p>Başbakan Erdoğan’ın, acemi garson çırağı gibi tablasındaki polemik sözcüklerini avuçlayıp âdapsız, usulsüz masaya fırlatması beni bazen öfkelendiriyor, bazen de onun bağırış çağırışlarına bakınca hiddetle olduğu yerde tepinen küçük bir oğlan çocuğunu izliyor duygusuna kapılıp gülümsüyorum.</p>
<p>Dün gene bizim gazeteyle ilgili izandan pek nasibini alamamış bazı laflar söylemiş.</p>
<p>Bizim bir gün önceki manşete ertesi gün tepki göstermesi gazeteleri pek de iyi izleyemediğini gösteriyor, basın danışmanları daha iyi çalışırlarsa adamcağız da sövmek istediğinde öyle eski zamandaki kara trenler gibi istasyona rötarlı girmez.</p>
<p>Bir de, Stratfor’un gizli raporlarını yayımladığımız için bizim gazete hakkında söylediği <b>“müzik kutusu”</b> lafı var.</p>
<p>Zavallı Başbakan’ın aklı iyice karışmış.</p>
<p>O Stratfor’un Türkiye’deki <b>“ortağı”</b> Başbakan’ın yakın akrabalarının yönetimindeki gazete, o Stratfor’un en önemli haber kaynağı Başbakan’ın başdanışmanı.</p>
<p>Başbakan dört bir koldan sarılmış, Stratfor burnunun dibine girmiş.</p>
<p>Ve Stratfor <b>“müzik kutusuna”</b> parayı atınca o müzik başka yerde değil Başbakan’ın odasında çalıyor.</p>
<p>Arada bir, mesela Türkiye’de gazete almak istediğini söyleyen Murdoch’la konuşurken, kulağına bir müzik sesi gelir de oturduğu yerde hafif hafif kıpırdanmaya koyulursa, anlasın ki yanındaki müzik kutularından birine yeni bir <b>“jeton”</b> atılmış, o jetonun başlattığı müzikle kıpırdanıyor.</p>
<p>Kendi polisine sahip olamayan, yönettiği ülkenin ordusunun Uludere’de yaptıklarını açıklayamayan, başdanışmanlarının ilişkilerinden haberi bulunmayan, <b>“yakını”</b> gazetelerin <b>“gayrı resmî</b> <b>istihbarat örgütleriyle”</b> gizli ortaklıklarını başka gazetelerden öğrenen biçare bir başbakandan söz ediyoruz neticede.</p>
<p>Onun etrafında kutu da çok, jeton da.
                                    	<br/><br/>
<a class="lnk2" href="/web/20130525044243/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-alaturkalik.htm), [web.archive.org (arşiv bağlantısı)](http://web.archive.org/web/20130525044243/http://www.taraf.com.tr/ahmet-altan/makale-alaturkalik.htm)
