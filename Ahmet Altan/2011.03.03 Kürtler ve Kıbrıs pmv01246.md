# Kürtler ve Kıbrıs

*Ahmet Altan 03.03.2011*

<div class="yazi"><p>Kıbrıs ayaklandı.<br/><br/><b>“Kurtarmaya”</b> gittiğinizi söylediğiniz bir toplum size <b>“defol git”</b> diye bağırdığında hâlâ izlediğiniz politikadan kuşku duymuyorsanız, sizin aklınızdan kuşku duyarlar.</p>
<p>Türk devlet yöneticilerinin Osmanlı’dan miras aldıkları <b>“benim gördüğümden başka gerçek yoktur”</b> körlüğü, <b>“ben en iyisini biliyorum”</b> inancı, <b>“benden bir şey istemek hainliktir, hainleri yok ederim”</b> tehdidi, <b>“ne verileceğine, ne zaman verileceğine sadece ben karar veririm”</b> zorbalığı, Türkiye’nin sürekli sorunlar yaşamasına neden oluyor.</p>
<p>Eskiden Türkiye’nin Kıbrıs’ta <b>“işgalci”</b> olduğunu dünya söylüyordu, şimdi bunu Kıbrıslı Türkler de söylüyor.</p>
<p>Kıbrıslı Türklerin üstüne polis göndermek sorunu çözmez.</p>
<p>Kıbrıs’ın Kaddafisi durumuna düşersiniz.</p>
<p>Kaddafi’nin Libya’da ne kadar şansı varsa, sizin de Kıbrıs’ta o kadar şansınız olur.</p>
<p>Kıbrıs’tan çekilmeyi, Kıbrıs’ı Kıbrıslılara bırakmayı, <b>“kurtarmaya geldik”</b> diyerek Ada’nın bir bölümünü işgal etme kurnazlığını terk etmeyi düşünme zamanı geldi.</p>
<p>Orada yaşayan insanları kırk yıl boyunca aşağıladınız, o insanların yurdunu <b>“uyuşturucu ve kontrgerilla”</b> merkezi yaptınız, iki toplum arasındaki bir kapının açılmasını bile askerlerin keyiflerince yasaklayabileceği bir düzen kurdunuz.</p>
<p>Metin Münir hep yazar, adamların portakal bahçelerini bile kuruttunuz.</p>
<p>Bütün bunlardan sonra ne bekliyordunuz?</p>
<p>Kıbrıs Türklerinin, aşağılanmayı, ezilmeyi, hakarete uğramayı, <b>“verdiğiniz maaşlar”</b> karşılığında ilelebet sineye çekeceğini mi sanıyordunuz?</p>
<p>Türkiye, Kıbrıslı Türklerin isteklerini duymazdan gelirse sonunda gösteriler <b>“ayaklanmaya”</b> döner, Türkiye, bir daha oradaki insanlarla dostlu da sürdüremeyeceği biçimde rezil olarak çekilmek zorunda kalır.
                                    	<br/><br/>
<a class="lnk2" href="/web/20111123170917/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123170917/http://taraf.com.tr/ahmet-altan/makale-kurtler-ve-kibris.htm)
