# Dehşet günleri

*Ahmet Altan 15.08.2012*

<div class="yazi"><p>Medyamızın sükûneti, soğukkanlılığı, olaylar karşısında kılını kıpırdatmaması, hiçbir şeye hayret etmemesi, tepki vermemesi bende imrenme duygusu uyandırıyor.</p>
<p>Ya başka ülkelerde yaşıyoruz ya da bambaşka pencerelerden seyrediyoruz bu ülkeyi.</p>
<p>Onların baktığı pencereden huzurlu bir kır manzarası, babayani bir bahçıvan, otlayan kuzular, sakin ağaçlar gözüküyor sanırım.</p>
<p>Benim penceremden baktığımda ise cehennemin alevleri gözüküyor.</p>
<p>Başbakan, <b>“Dışişleri Bakanı’nın”</b> yolculuğunu sorgulayan bir yazarın hemen işten atılmasını istiyor, onu işten atmayan patronuna <b>“yazıklar olsun”</b> diyor.</p>
<p>Medyamız için bu telaşlandırıcı bir olay değil.</p>
<p>Koskoca başbakan, bir yazarı da işten attıramadıktan sonra başbakanlığın ne kıymeti var, sanırım böyle düşünüyorlar.</p>
<p>Başbakanlar yazarları işten attırma yetkisine sahiptir bazı ülkelerde, biz de o bazı ülkelerdeniz işte, ne olmuş yani?<br/><br/><b>“Hükümeti eleştiren tabii ki işten atılır, ne yani demokrasi mi burası,”</b> diyorlar herhâlde. </p>
<p>İçişleri Bakanı, <b>“havanla yazı”</b> arasında bir fark görmüyor.</p>
<p>Havanı atanı vuruyorlar.</p>
<p>İçişleri Bakanımızın mantığıyla baktığımızda <b>“yazıyı”</b> yazanı da vurmak gerek.</p>
<p>Medya için bu da çok aldırılacak bir iş değil.</p>
<p>Yazıyı havan topu kadar tehlikeli gören bir iktidar onları hiç ürkütmüyor.</p>
<p>Yazılarını okuyunca neden ürkmediklerini anlıyorum.</p>
<p>Öyle yazınca ürkecek bir şey görülmüyor.</p>
<p>Sen her şeyin mükemmel, Başbakan’ın da olağanüstü bir lider olduğunu yazarsan <b>“havan topu”</b> sayılmazsın, yazar sayılır mısın, herhâlde yazar da sayılmazsın, adam sayılacağın bile şüpheli ama neticede havan topu olmaktan kurtuluyorsun, telaş edilecek bir durum yok.
                                    	<br/><br/>
<a class="lnk2" href="/web/20130525044108/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-dehset-gunleri.htm), [web.archive.org (arşiv bağlantısı)](http://web.archive.org/web/20130525044108/http://www.taraf.com.tr/ahmet-altan/makale-dehset-gunleri.htm)
