# Esrarengiz kamp

*Ahmet Altan 28.08.2012*

<div class="yazi"><p>Ortada garip bir dağınıklık var.</p>
<p>Hükümet, Suriye, PKK ve Şırnak’taki çatışmalar konularında kalın bir karanlık perdenin arkasına çekilmiş durumda.</p>
<p>Neler olduğunu bilmiyoruz. </p>
<p>Siyasette geniş bir boşluk doğmuş gibi gözüküyor.</p>
<p>Belki de bu boşluktan dolayı Meclis Başkanı Cemil Çiçek, dün bir basın toplantısı düzenleyerek <b>“Teröre Karşı Mutabakat”</b> metni açıkladı ve bu açıklamayı kendi kişisel inisiyatifiyle gerçekleştirdiğini de vurguladı.<br/><br/><b>“İspanya modeli”</b> öneren Çiçek’in özellikle <b>“insan hakları”</b> ve <b>“yeni anayasa”</b> gerekliliği konusundaki sözleri, benim görebildiğim kadarıyla hükümetin bugünkü pozisyonundan <b>“daha ileri”</b> bir pozisyon.</p>
<p>Çiçek, <b>“özerk”</b> yönetimlerden yana tavır almasa da hiç olmazsa <b>“yerel yönetimlerin”</b> güçlendirilmesinden yana çıkıyor, <b>“demokrasi standartlarını”</b> yükseltmekten bahsediyor.</p>
<p>Cemil Çiçek’in önerilerini destekleyip desteklememekten daha önemli olan, bence, Meclis Başkanı’nın ortaya <b>“somut”</b> öneriler koyma ihtiyacını hissetmesi.<br/><br/><b>“Tartışalım”</b> dediği bir metni hazırlaması.</p>
<p>Ben, Çiçek’in açıklamalarını, özellikle <b>“hiçbir şeyi tartışmayalım, bizim dediğimize aynen uyun”</b> görüşünü benimseyen siyasi iktidara da bir uyarı olarak değerlendirdim.</p>
<p>Çiçek bu siyasi boşlukta kendine yeni bir siyasi gelecek inşa etmek için adım atmış olabilir ama <b>“tartışalım”</b> diyen ve kendi pozisyonunu açıkça ortaya koyma cesaretini gösteren herkesi memnuniyetle karşılayacağımız bir dönemden geçiyoruz.</p>
<p>Çiçek’in bu siyasi çıkışı, önerilerinden de önemli gözüküyor bana.</p>
<p>Şu andaki siyasi durumun çözüme yardımcı olmayacağı, ülkenin sosyal ve siyasal dengelerinin yeniden belirlenmesinin gerekli olduğunu anlayan ve söyleyen birilerine ihtiyacımız olduğu çok açık bir gerçek.
                                    	<br/><br/>
<a class="lnk2" href="/web/20130525045436/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-esrarengiz-kamp.htm), [web.archive.org (arşiv bağlantısı)](http://web.archive.org/web/20130525045436/http://www.taraf.com.tr/ahmet-altan/makale-esrarengiz-kamp.htm)
