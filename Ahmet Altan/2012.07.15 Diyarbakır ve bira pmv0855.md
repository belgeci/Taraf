# Diyarbakır ve bira

*Ahmet Altan 15.07.2012*

<div class="yazi"><p>Bazıları Epiktetos için bazıları da Ezop için anlatır bu hikâyeyi.</p>
<p>Biz Ezop diyelim.</p>
<p>Ezop köleyken insafsız bir efendisi varmış. Bir gün ya kızdığından ya da <strong>“efendi”</strong> olmanın vahşi zevkini tatmak istediğinden Ezop’un kolunu tutup kıvırmaya başlamış.</p>
<p>Ezop, sakin bir sesle<strong> “kıracaksın”</strong> demiş.</p>
<p>Efendisi aldırmadan kıvırmaya devam etmiş, Ezop bir kez daha<strong> “kıracaksın”</strong> diye uyarmış.</p>
<p>Biraz daha zorlayınca kolu çat diye kırılmış, Ezop acısına rağmen sükunetini hiç bozmadan<strong> “kırdın”</strong> demiş.</p>
<p>Başbakan Erdoğan epeydir toplumun kolunu kıvırıyor.</p>
<p>Biz, Ezop kadar sakin olmayan bir sesle <strong>“kıracaksın”</strong> diyoruz.</p>
<p>Erdoğan zorlamaya devam ediyor.</p>
<p>Mehmet Uzun’un gölgeli avluları, nar ağaçlarıyla unutulmaz bir biçimde anlatmış olduğu o güzelim Diyarbakır dün gene gaz bombalarının, silahların patladığı bir cehenneme döndü.</p>
<p>Valilik, BDP’nin yapacağı mitingi yasaklayınca binlerce BDP’li polisle çatıştı, BDP milletvekili Pervin Buldan bir iddiaya göre gaz bombasından fırlayan bir parçayla, bir iddiaya göre<strong> “hedef gözetilerek”</strong> açılan ateş sonucu mermiyle ayağından vuruldu.</p>
<p>Sanırırım sadece kendi siyasi geleceğiyle ilgilenen Başbakan’ın memleketin sorunları konusunda yaşadığı körlük onun gerçekleri görmesine engel oluyor ama böyle zorlamaya devam ederse PKK’nın başaramadığı<strong> “halk ayaklanmasını”</strong> çıkarmayı AKP başaracak.</p>
<p>Bu kadar zorlanmaya hiçbir toplum dayanamaz.</p>
<p>Kemik bir yerinden kırılır.</p>
<p>Uludere’nin<strong> “yarası”</strong> Kürtlerin yüreğinde hâlâ taze duruyor, 34 Kürt köylüsü bombalarla parçalandı, bir özür bile dilenmedi, sorumluları bulunmadı, bir de ölenlerle yakınları saygısız bir dille aşağılandı.</p>
<p>Şimdi de <strong>“meşru”</strong> bir partinin mitingine engel olunuyor.
                                    	<br/><br/>
<a class="lnk2" href="/web/20130525023023/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-diyarbakir-ve-bira.htm), [web.archive.org (arşiv bağlantısı)](http://web.archive.org/web/20130525023023/http://www.taraf.com.tr/ahmet-altan/makale-diyarbakir-ve-bira.htm)
