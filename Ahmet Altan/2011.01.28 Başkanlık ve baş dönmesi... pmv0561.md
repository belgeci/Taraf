# Başkanlık ve baş dönmesi...

*Ahmet Altan 28.01.2011*

<div class="yazi"><p>Sanıyorum ki AKP kısa bir <b>“baş dönmesi”</b> yaşadı, ardı ardına tuhaf açıklamalar, konuşmalar, kendilerine benzemeyenleri hedefleyen aşağılamalar duyuldu.</p>
<p>Biraz da gelen tepkiler sayesinde bu <b>“baş dönmesini”</b> atlatmış gözüküyorlar.</p>
<p>Birden fazlasıyla ileri fırladıklarını fark edip, durmaları gereken noktaya geri çekiliyorlar, doğru da yapıyorlar.</p>
<p>Niye böyle bir <b>“atak”</b> yaşadı AKP?</p>
<p>AKP sekiz yıldır iktidarda, halkın ilgisini ve sevgisini kaybetmedi, başarılı işler yaptı, şimdi gireceği yeni seçimde de olağanüstü bir başarı daha yaşaması bekleniyor.</p>
<p>Eğer, kendilerini daha şimdiden seçimi ezici bir çoğunlukla kazanmış gibi hissedip, onun <b>“baş dönmesiyle”</b> böyle davrandılarsa, yandık.</p>
<p>Çünkü, bu yaşadıklarımız, ilerde yaşanacakların <b>“fragmanı”</b>ysa, bu <b>“fragman”</b> pek de iç açıcı bir filme işaret etmiyor.</p>
<p>Umarım öyle değildir ya da öyle olsa bile bu tür <b>“baş dönmelerinin”</b> sandıklarından daha ciddi tepkilere yol açacağını görüp ilerde bunu yapmamaları gerektiğini anlamışlardır.</p>
<p>Ama annemin dediği gibi <b>“herşeyde bir hayır var”</b>.</p>
<p>Bu baş dönmesi sırasında patlayan kavgalar, üstü örtülü birçok sorunun da gün yüzüne çıkmasına neden oldu.</p>
<p>Örneğin bizim çok uzun zamandır altını çizdiğimiz ve medyanın ortaklaşa bir ilgisizliği ile karşılaşan Sayıştay Yasası halkın dikkatini çekti, televizyon tartışmalarına, gazete yazılarına konu oldu.</p>
<p>AKP, orduyla gizli anlaşmalar yapmasının o kadar da kolay olmadığını, böyle bir şey yaptığında hesabını vermek zorunda kalacağını fark etti.</p>
<p>Bundan da bir ders çıkartacaklarını umuyorum.</p>
<p>Daha önce söz vermelerine rağmen AKP’lilerin <b>“sessizce geçiştirmeye”</b> çalıştıkları <b>“anayasa”</b> konusu da, Ergun Özbudun’un Neşe Düzel’le yaptığı konuşmada ortaya koyduğu <b>“herkes anayasasını açıklasın”</b> önerisiyle birden gündeme giriverdi.
                                    	<br/><br/>
<a class="lnk2" href="/web/20130525041315/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-baskanlik-ve-bas-donmesi.htm), [web.archive.org (arşiv bağlantısı)](http://web.archive.org/web/20130525041315/http://www.taraf.com.tr/ahmet-altan/makale-baskanlik-ve-bas-donmesi.htm)
