# Zor

*Ahmet Altan 11.11.2012*

<div class="yazi"><p>Oğuz Atay’ın bir öğüdü vardı, <b>“canı sıkılan adamı can sıkarak anlatma”</b> diyor.</p>
<p>Canı sıkılan bir ülkeyi can sıkmadan nasıl anlatmalı?</p>
<p>Son 24 saatte Güneydoğu’daki savaşta 64 insan ölmüş.</p>
<p>Ölen o genç çocukları <b>“asker”</b> ya da <b>“PKK’lı”</b> olarak değil de <b>“insan”</b> olarak görenlerin sayısı da o ölümlerle birlikte gittikçe daha da azalıyor.</p>
<p>Kan emmiş bitler gibi insanların nefretle şiştiğini görüyoruz.</p>
<p>Karşılıklı nefret kabardıkça kabarıyor.</p>
<p>Bunca ölüm, bunca nefret.</p>
<p>Bir gün toplum olarak çatlayacağız ve göğsümüzden nefretle iltihaplanmış kan fışkıracak.</p>
<p>Daha da can yakıcı olan gerçek ne, biliyor musunuz...</p>
<p>Bütün bu acıları yaşamak zorunda değildik.</p>
<p>Bu insanların ölmesi kaçınılmaz bir kader değildi.</p>
<p>Biz bunu tercih ettik.</p>
<p>Kendimizi, <b>“insan haklarına”</b> layık görmedik, insan haklarına sahip olmak için mücadele etmedik, insan olduğumuzu, hakkımız bulunduğunu haykırmadık.</p>
<p>Türk olmaktan, Kürt olmaktan, Müslüman olmaktan, Kemalist olmaktan Sünni olmaktan, Alevi olmaktan bir adım yukarı çıkamadık.</p>
<p>O basamakta takılıp kaldık.</p>
<p>Zehirlendik hepimiz.</p>
<p>Hiçbir şey icat etmemiş ama hep savaşmış bir toplumun çeşitli kimlikteki çocukları olarak <b>“yenmek”</b> bize en kutsal, en yüce değer gibi gözüktü.</p>
<p>Hâlâ <b>“yenmek”</b> istiyoruz.</p>
<p>Hep yenmek istiyoruz.</p>
<p>Sanki <b>“yenersek”</b> bu büyü bozulacakmış gibi her yerde <b>“galibiyeti”</b> arıyoruz.</p>
<p>Yendiğimiz kimse yok.</p>
<p>Gelip durduğumuz yer, kendi yoksul çocuklarımızı insafsızca öldürdüğümüz bir yer işte.</p>
<p>Roma’nın vahşi imparatorları gibi yüzünü görmediğimiz insanların ölümü için başparmağımızı aşağıya çevirip <b>“öldürün”</b> emri veriyoruz, öldürülenlerin kendi çocuklarımız olduğunu bile unuttuk artık.
                                    	<br/><br/>
<a class="lnk2" href="/web/20130525201042/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20130525201042/http://taraf.com.tr/ahmet-altan/makale-zor.htm)
