# Ordu

*Ahmet Altan 08.09.2012*

<div class="yazi">Bizim ordu bitmiş. Ha, <strong>“hiç başlamış mıydı”</strong> derseniz, ondan da kuşkuluyum. Hep bir sır bulutunun içindedir bizim ordu.<br/><br/>Her şeyi bir kutsallığın, hamasetin arkasına sakladıklarından Cumhuriyet tarihi boyunca hiç sorgulanmamış, hiç denetlenmemişler.<br/><br/>Sürekli sivilleri aşağılayarak, korkutarak boylu boyunca siyasete batıp askerliği unutmuşlar.<br/><br/>Bir keresinde bir komando tuğgenerale rastlamıştım, bana <strong>“Ben bundan öteye gidemem, tuğgenerallikten yukarı çıkabilmek için askerlik yetmez, siyasetçi olmak gerekir, bende de o yok”</strong> demişti, gerçekten de terfi edemedi.<br/><br/>Generallerin bu siyaset merakı, <strong>“zorunlu askerliğin”</strong> onlara hesapsız kitapsız teslim ettiği yüz binlerce köylü çocuğunun kolay harcanabilir olması, askerliğin gereklerini tamamen unutturdu bizim orduya.<br/><br/>En çok, Mustafa Kemal’in söylediği iddia edilen <strong>“Size ölmenizi emrediyorum”</strong> sözleriyle övündükleri için sürekli olarak <strong>“ölmeyi emrettiler”</strong> çocuklara, öldürüp öldürüp gömdüler.<br/><br/>Bir komutanın birinci görevinin kendisine emanet edilen askerleri korumak olduğunu hiç öğrenmediler.<br/><br/>Bizim gazete yayımlayana kadar yaptıklarını gün ışığına çıkaran da olmadı.<br/><br/>Taraf, ordunun ne mene bir ordu olduğunu ortaya koydu.<br/><br/>Pimini çektiği bombayı askerin eline tutuşturup mevzi mevzi dolaştıran teğmenden, karakol baskınını Genelkurmay karargâhında <strong>“Heron görüntüleriyle”</strong> naklen izleyip yardım göndermeyen generallerine kadar her türlü laçkalığın orduya sindiği anlaşıldı.<br/><br/>Çok uzun yıllar sadece darbeyle ilgilendiler.<br/><br/>Darbe yaptılar.<br/><br/>Darbe yapmadıkları zaman darbe planı yaptılar.<br/><br/>Muhtıralar verdiler.
                                    	<br/><br/>
<a class="lnk2" href="/web/20130525035424/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-ordu.htm), [web.archive.org (arşiv bağlantısı)](http://web.archive.org/web/20130525035424/http://www.taraf.com.tr/ahmet-altan/makale-ordu.htm)
