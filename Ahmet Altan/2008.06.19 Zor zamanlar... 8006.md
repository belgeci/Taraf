# Zor zamanlar...

*Ahmet Altan 19.06.2008*

<div class="taraf_structure_2col_1zq">
<div class="margen_n">



 <p>Bazen işler keskinleşir.<br/>
Atacağın her adım, söyleyeceğin her söz, yazacağın her satır geleceğini, yerini, kimliğini belirler.<br/>
Geniş manevra alanları kalmamıştır.<br/>
Öyle günlerden geçiyoruz.<br/>
Hukuku ortadan kaldırmak isteyen bir darbecilikle, halkın rahatça sesini duyurabildiği bir özgürlük arasında tercih yapacağız.<br/>
Aslında kalabalıkların tercihi daha belirgin ve net.<br/>
Ama “vitrinde” olanların tavrı epeyce kıpırdak.<br/>
Nedense vitrindekilerin “darbeciliğe” bir yatkınlığı var, “güçlüden” yana olmak, 28 ?ubat’ta yaşanan yağmanın bir yenisini daha yaşamak isteği içlerinde oynaşıp duruyor.<br/>
Ve, darbeciliklerine “bir kılıf” arıyorlar.<br/>
Kılıf belli... Hiçbir zaman düz bir çizgide ilerlemeyi beceremeyen AKP’nin zikzakları.<br/>
AKP’nin Avrupa yolundaki duraksaması, isteyen herkese, istediği mazereti verdi.<br/>
?imdi biz bu darbeci makulesini bir kenara bırakalım.<br/>
Ne yaparsanız yapın onlar bir darbe isteyecekler, darbe “para ve kazanç” demek onlar için, beleş banka, ölü eşek fiyatına satılık şirket demek.<br/>
Darbe düğmesine bastığınızda gözlerinde dolar işaretleri yanıp sönmeye başlıyor.<br/>
Ama bir de samimi bir şekilde AKP’den ürken insanlar bulunuyor.<br/>
Darbe istemiyorlar ama AKP’nin kadrolaşmasından, toplumun hayat biçimini değiştirmesinden korkuyorlar.<br/>
Eğer AKP, ilk başlardaki kararlılığıyla Avrupa yolunda yürüseydi bu tedirginlikler olmayacaktı ama özellikle ?emdinli’den sonra iktidar partisi bulanık bir portre çizmeye başladı.<br/>
Demokratik açılımları tavsattı.<br/>
Kürt sorunundaki duruşu iyice belirsizleşti.<br/>
Alevilere güvence veremedi.<br/>
Toplumu kucaklama gücü azaldı.<br/>
Darbe istemeyen ama AKP’den de kuşkulan insanlar, bu zor günlerde tercihlerini nasıl yapacaklar, hangi ölçülere göre davranışlarını belirleyecekler?<br/>
Bence önce şunu anlamak gerekiyor...<br/>
Önümüzdeki tercih “darbe mi yoksa AKP mi” tercihi değil.<br/>
On yıl önce AKP diye bir parti yoktu.<br/>
On yıl sonra da olmayabilir.<br/>
Toplumsal ve fikirsel tercihler “bir partiye” göre yapılmıyor.<br/>
Önümüzdeki seçenekler şunlar:<br/>
Darbe mi, özgürlük mü?<br/>
Özgürlüğün temsilcisi, AKP değil.<br/>
Özgürlüğün temsilcisi, Türkiye’yi dünyaya, evrensel hukuka ve demokrasiye açacak olan sivil siyaset.<br/>
Bu ülkede özgürlüğün yolunu aradığımızda, karşımıza dünyaya açılmak çıkıyor.<br/>
Çünkü içerdeki özgürlük düşmanlarının toplumu ezecek, sindirecek, susturacak her türlü silahı var.<br/>
O yüzden darbe düzenleyebilmek için ilk yapmak istedikleri, dünyayla Türkiye arasındaki bağları kopartmak.<br/>
Türkiye’yi kendi içine kapatıp, halkı o kapalı yerde boğmak.<br/>
Biz özgürlüğümüzü elde edebilmek için dünyayla kucaklaşmak zorundayız.<br/>
Darbenin dünyaya giden yolu kapatacağı açık da, “sivil siyaset” niye dünyayla kaynaşmayı kabul etsin?<br/>
Çünkü, “dünyayla el ele tutuşmayı” reddeden bir partinin Türkiye’de iktidara gelme şansı yok.<br/>
Birincisi, içerdeki “egemenler” hiçbir siyasi harekete gerçek iktidarı vermez.<br/>
İkincisi ise, siyasi bir partiyi iktidara taşıyacak iki “kitlenin” dünyaya muhtaç olması.<br/>
Bunu AKP örneğinden daha iyi anlamak mümkün.<br/>
AKP iki büyük “sütuna” dayandırıyor iktidarını.<br/>
Anadolu’nun dünyayla ticaret yaparak büyüyen zenginleri ve kent çeperlerinde toplanan yoksullar.<br/>
Birbirinin zıddı iki “zümre” aynı partide buluşuyor.<br/>
Çünkü ortak bir çıkarları var.<br/>
Bu iki zümre de derdine Türkiye içinden çare bulamaz.<br/>
Dünyaya muhtaçlar.<br/>
Zenginler ticaret yapabilmek için, yoksullar dünyadan gelecek paralarla açılacak iş imkânları yüzünden dünyaya muhtaç.<br/>
Türkiye’nin kapılarını kapattınız mı bu iki grubun da gelirlerini daraltır, yaşamlarını zorlaştırırsınız.<br/>
Onun için ister AKP olsun, isterse başka bir parti olsun, sivil siyasetin kuralları geçerli olduğu sürece dünyaya açılmak zorunda.<br/>
Dünyaya açılmak demek, onların standartlarını kabul etmek, demokratik, laik, hukuka saygılı bir yapı oluşturmak demek.<br/>
Eğer gerçekten özgürlük istiyorsanız, laiklik istiyorsanız, demokrasi istiyorsanız, zenginleşmek istiyorsanız sivil siyaseti seçmek zorundasınız.<br/>
Sivil siyaset bazen sizin istediğiniz bir partiyi iktidara taşımayabilir ama iktidara gelen parti, sizi ve çocuklarınızı dünyaya götürmek zorundadır.<br/>
Bugün, bu zor zamanda, yapacağınız tercih, darbeyle AKP arasında değil.<br/>
Yapacağınız tercih darbeyle, sivil siyaset arasında.<br/>
Darbeciliği ortadan kaldırdığınızda, hiçbir siyasi parti dünyalaşmaktan, özgürlükten, laiklikten, demokrasiden vazgeçemez.<br/>
İstese de vazgeçemez.<br/>
Vazgeçtiği anda çığlıklar, şikâyetler başlar ve yerine bir başka parti bulunur.<br/>
Darbe dünyadan vazgeçebilir çünkü darbe olduğunda şikâyet edemezsiniz, istekte bulunamazsınız, sesinizi çıkamazsınız.<br/>
Karşı karşıya bunduğumuz tercihler bu kadar açık ve net.<br/>
Darbe mi, sivil siyaset mi?<br/>
Eğer bir darbe olduğunda beleş banka alabilecek güruhtan değilseniz size özgürlüğü ve siyaseti seçmenizi tavsiye ederim.<br/>
Aksi takdirde fakirlik ve acı çekersiniz.<br/>
<br/>
18.06.2008</p>
<br/>
<br/>
<br/>



<br/>


<div id="taraf_not">
</div>

</div>


</div>
