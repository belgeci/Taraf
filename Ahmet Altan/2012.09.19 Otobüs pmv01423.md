# Otobüs

*Ahmet Altan 19.09.2012*

<div class="yazi">Korkunç bir yaz yaşıyoruz, memleketten kan sızıyor. Galiba son zamanlarda hiç bu kadar korkunç bir dönemden geçmemiştik.<br/><br/>Ölüm, hayatın önüne geçmiş gibi gözüküyor.<br/><br/>Yıldıray Oğur dün bizim <strong>“balıkçı”</strong> diye tanıdığımız İlhami Işık’ın <strong>“barışı sağlayacak”</strong> yedi maddelik yol haritasını yazmıştı.<br/><br/>Aslında bunun heyecan verici, ümitleri tazeleyici bir <strong>“harita”</strong> olduğunu kabul etmek gerek, böyle bir harita üzerinde uzlaşılsa bir yılda ülke barışa kavuşur.<br/><br/>Biz bu <strong>“yedi maddeyi”</strong> tartışalım diye düşünürken Bingöl’den <strong>“on ölü”</strong> haberi geldi.<br/><br/>Son zamanlarda hep olduğu gibi ölüm hayatı geriye itti.<br/><br/>Bu ölümlerden rahatsız olanlar varsa, AKP’liler, BDP’liler, CHP’liler, Meclis dışındaki diğer partiler, Işık’ın <strong>“haritası”</strong> üzerinde tartışıp bunu siyasi bir öneriye dönüştürebilirler ya da kendileri bundan daha iyi bir plan hazırlayabilirler.<br/><br/>Artık iki taraftan da gelecek öyle boş tehditlerle, kınamalarla, ezberlenmiş üzüntü cümleleriyle gidilebilecek bir yer kalmadı.<br/><br/>Somut konuşmak gerekiyor.<br/><br/>Benim son zamanlarda gördüğüm en somut öneri de bu yedi maddelik plandı.<br/><br/>Kısa zamanda somut adımlar atılmazsa daha büyük felaketler yaşanabileceğinden, büyüyen nefretin ülkeyi yakacağından birçok insan gibi ben de korkuyorum.<br/><br/>Savaşın yayılmasını isteyen güçlerin gölgesi her yanda gözüküyor.<br/><br/>Sadece PKK’nın uluslararası konjonktürün kendisine sağladığı yeni avantajlarla savaşı şiddetlendirmesinden söz etmiyorum.<br/><br/>Uludere’den bu yana <strong>“devlet içinde”</strong> yaşanan tuhaflıklardan da söz ediyorum.<br/><br/>AKP, devletin zirvesindeki birkaç kişiyi kendi yanına alarak <strong>“devleti kontrol ettiğini”</strong> sanırken o devletin içinden birilerinin de AKP’yi siyaseten çok zayıflatacak ve ölümleri arttıracak işler yapma ihtimalinin bulunduğunu söylemek istiyorum.
                                    	<br/><br/>
<a class="lnk2" href="/web/20130525043030/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-otobus-2.htm), [web.archive.org (arşiv bağlantısı)](http://web.archive.org/web/20130525043030/http://www.taraf.com.tr/ahmet-altan/makale-otobus-2.htm)
