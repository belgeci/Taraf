# Kasaba

*Ahmet Altan 11.04.2009*

<div class="taraf_structure_2col_1zq">
<div class="margen_n">



 <p>Filmin başında, yaşlı adam, yıllarca uzak kaldığı kasabasına döner. <br/><br/>Eski dostlarıyla kucaklaşır, komşularıyla hasret giderir. <br/><br/>Kasabanın dışındaki tepenin üstünde kurulu malikânede ise onun gençliğinde terk edip gittiği eski sevgilisi oturmaktadır. <br/><br/>Kadın çok ama çok zengindir. <br/><br/>Sonra kasabada tuhaf şeyler olmaya başlar. <br/><br/>Adam, anlayamadığı bir düşmanlık çemberinin yavaş yavaş kendisini kuşatmaya başladığını hisseder. <br/><br/>Ve, bir gece bütün kasaba adamı sıkıştırır dar sokaklarda. <br/><br/>Nereye kaçsa, düşman birilerine rastlar. <br/><br/>Anlar ki aslında bütün kasaba, bırakıp gittiği için kendisinden nefret eden o eski sevgilinin emrindedir. <br/><br/>Hepsi birlikte hareket etmektedirler. <br/><br/>Bazen bizim ülkenin de o “kasaba” gibi olduğunu düşünüyorum. <br/><br/>Farklı farklı görünüyorlar ama hepsi tepedeki şatoda oturan birinin emrinde. <br/><br/>Bizim Ergenekoncuların İranlı eski bir bakanla, bir Rus milletvekilini öldürttüklerini açıklayan bir mektup yakalandı Ergenekon sanığı bir sendikacının evinde. <br/><br/>Bu haber herkese gitti. <br/><br/>Biz manşetten verdik. <br/><br/>Bir de <i>Zaman</i> gazetesi daha ufak olarak gördü. <br/><br/>Televizyon kanalları arasında da sadece <i>ATV</i> bu haberi görmeye cesaret edebildi. <br/><br/>Diğerleri tümüyle sessiz kaldı. <br/><br/>İşte bu sessizlik buradaki insanların düşmanı. <br/><br/>Gerçeklerle halkın arasına bu “sessizlik” giriyor. <br/><br/>Okuyucularını inanılmaz bir biçimde kandırıyorlar. <br/><br/>Kendi aralarında “AKP düşmanları”, “AKP destekçileri” olarak ayrılmışlar. <br/><br/>Sanki müthiş bir dövüş varmış gibi yazılar yazıyorlar. <br/><br/>Bir yiğitler, bir yiğitler, yani o kadar mı yiğit olunur... <br/><br/>Ama mesele “devletin işlediği cinayetlere” geldi mi ne yiğitlik kalıyor, ne tartışma. <br/><br/>O güzel dillerini, o güzel kulaklarına sokup susuyorlar. <br/><br/>Hepsi o kâbus dolu kasabanın adamı oluyorlar. <br/><br/>Zaten bütün oyun da burada. <br/><br/>Farklı farklı insanlar gibi gözüküp aynı “şatonun” emrinde olmalarında. <br/><br/>Yıllarca bu oyunla gizlediler gerçekleri. <br/><br/>Öyle olmasa binlerce faili meçhul cinayet işlenebilir miydi bu ülkede? <br/><br/>Hiç mi biri, “bu cinayetleri kim işliyor” diye merak etmedi? <br/><br/>Merak etmediler. <br/><br/>Çünkü cinayetleri kimin işlediğini zaten biliyorlardı. <br/><br/>Bakın, Güngören’de alçakça bir bomba patlatıldı geçen yıl. <br/><br/>İnsanlar öldü. <br/><br/>Birilerini “bombacı” diye yakalayıp götürdüler. <br/><br/>Biz o zaman, “bu işte bir tuhaflık var” diye çok yazdık. <br/><br/>Ama yetkililer ve gazeteler, “PKK” deyip çıktılar işin içinden. <br/><br/>Hatta İçişleri Bakanı, “Güngören bombacıları PKK’lı, Beylikdüzü’nde de aynı ekip bomba patlattı” diye açıklama yaptı. <br/><br/>Şimdi ortaya çıktı ki Beylikdüzü’nde bombayı patlatanlar polismiş. <br/><br/>Ne olacak şimdi? <br/><br/>Beylikdüzü’nde bombayı kimin patlattığını bildiğine çok emindi bakan. <br/><br/>Güngören’de kimin patlattığını bildiğine emin olduğu gibi. <br/><br/>Bildikleri yanlış çıktı. <br/><br/>Güngören’de doğru adamları yakaladıklarına nasıl emin olacağız? <br/><br/>Ya orada da yanlış adamları yakaladılarsa? <br/><br/>Gazeteler niye bu işin üstüne hiç gitmedi? <br/><br/>On üç yıl önce Güçlükonak’ta içinde on bir kişinin olduğu bir minibüs yakılmıştı. <br/><br/>“PKK yaktı” diye yazdı herkes. <br/><br/>Önce <i>Aktüel</i> dergisi sonra biz minibüsü “devlet görevlilerinin” yaktığını yazdık. <br/><br/>Eski bir bakan buna tanıklık ediyordu. <br/><br/>Diyarbakır savcısı nihayet bu olayla ilgili soruşturma açtı. <br/><br/>33 asker öldürüldüğünde de sessiz kalmışlardı. <br/><br/>O zavallı çocukların birileri tarafından ölüme gönderildiği anlaşıldı sonradan. <br/><br/>Ya Kıbrıs’a ne demeli? <br/><br/>Yıllardır bilinir Kıbrıs’ın bir “kontrgerilla ve uyuşturucu merkezi” olduğu. <br/><br/>Mehmet Altan defalarca yazdı. <br/><br/>Hiç kimse aldırmadı. <br/><br/>Bugün Kıbrıs’taki çetenin de belgeleri çıkıyor. <br/><br/>Ergenekon sanığı sendikacının Kıbrıs seçimlerine milyonlarca dolar döktüğü anlaşılıyor. <br/><br/>O sendikacı o paraları nasıl buldu? <br/><br/>Eğer o paralar işçilerinse nasıl o paraları işçilerden habersiz “yasadışı” işler için kullandı? <br/><br/>Sendikanın parasını kendi kişisel bağlantıları için harcamak “zimmetine para geçirmek” değil mi? <br/><br/>Gazeteler bunun hesabını sordu mu? <br/><br/>Hayır. <br/><br/>Bizim yiğit gazeteciler, Ergenekon diye bir şey olmadığını, ordunun içinde darbe çalışmalarının yapılmadığını kanıtlamaya çalışıyorlar. <br/><br/>Neden yapıyorlar böyle? <br/><br/>Ergenekon’un olmadığına gerçekten inandıkları için mi? <br/><br/>Peki, içinden bombaların, patlayıcıların, silahların çıktığı o cephanelikleri, Özden’in ve Balbay’ın günlüklerini, yazışmaları, konuşmaları, bizim yayınladığımız “lahikaları” bilmiyorlar mı? <br/><br/>Görmediler mi, okumadılar mı? <br/><br/>Biliyorlar, gördüler, okudular. <br/><br/>Ama onlar o kasabanın insanları. <br/><br/>Onlar halkın değil, “şatonun” hizmetindeler.</p>
<br/>
<br/>
<br/>



<br/>


<div id="taraf_not">
</div>

</div>


</div>
