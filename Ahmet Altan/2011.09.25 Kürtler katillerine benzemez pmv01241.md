# Kürtler katillerine benzemez

*Ahmet Altan 25.09.2011*

<div class="yazi"><p>Benim yaşıma gelmiş insanlar için <b>“hep aynı şeyi yaşıyoruz”</b> duygusu ağır bir duygudur, çünkü <b>“aynı şeyleri”</b> yaşamaktan kurtulduğunda, <b>“başka şeyleri”</b> yaşamaya çok fazla vaktinin kalmamış olduğunu göreceğini bilirsin.</p>
<p>Neredeyse dört yıl öncesini bir daha yaşıyoruz.</p>
<p>Aynı öfke, aynı küfürler, aynı suçlamalar ve tabii aynı tehditler.</p>
<p>Bu netameli maceranın <b>“konu”</b> bölümünde dört yıl önce <b>“ordu”</b> yazıyordu, şimdi <b>“PKK”</b> yazıyor, onun dışında her şey aynı.</p>
<p><b><br/>“Cumhuriyeti kuran”</b> ve toplumun <b>“gözbebeği”</b> olan ordunun artık Türkiye’nin çıkarlarıyla değil tamamen kendi <b>“iktidarıyla”</b> ilgilendiğini, bunun için örgütler kurup cinayetler işlediğini, oraya buraya bombalar attığını ve savaşı bitirmemek için uğraştığını yazdığımızda Türk ulusalcılardan kıyamet gibi küfür yağıyordu.</p>
<p>Sonra birer birer belgeleri yayımlamaya başladık, savaşta nasıl şike yaptıklarını, nasıl kendi askerlerini ölümün kucağına attıklarını, nasıl savaşı uzatmaktan kendi çıkarları için medet umduklarını, nasıl darbeler planladıklarını ortaya koyduk.</p>
<p>Ordudan korktuğu ya da orduya hayran olduğu için sessiz duran insanlar yavaş yavaş konuşmaya, itirazlarını dile getirmeye başladılar.</p>
<p>Toplumun tepkileri, ordu karşısında dik duran AKP’nin aldığı oylar, medyanın cesaretine kavuşması <b>“askerî vesayeti”</b> bitirmese de çok geriletti.</p>
<p>Gerçekler toplum tarafından açıkça görüldü.</p>
<p><b><br/>“Demokratik açılım”</b> başladığı sırada meydana gelen Reşadiye baskınıyla birlikte bizim PKK eleştirilerimiz yoğunlaştı, Kürtlerin haklarını savunduğunu söyleyen bir örgütün mantıken bu açılımı <b>“daha başlarken öldürmesi”</b> değil, bu açılıma bir şans vermesi gerekiyordu.
                                    	<br/><br/>
<a class="lnk2" href="/web/20120831111522/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-kurtler-katillerine-benzemez.htm), [web.archive.org (arşiv bağlantısı)](http://web.archive.org/web/20120831111522/http://www.taraf.com.tr:80/ahmet-altan/makale-kurtler-katillerine-benzemez.htm)
