# Arnavutluk ve Türkiye

*Ahmet Altan 11.10.2012*

<div class="yazi"><p>Meselenin çok da karmaşık olduğunu sanmıyorum.</p>
<p>Türkiye’deki bütün kavgalar bence basit iki sorunun etrafında dönüyor.</p>
<p>Türkiye’de Avrupa standartlarında bir demokrasi istiyor muyuz, istemiyor muyuz?</p>
<p>Türkiye’nin Avrupa standartlarında bir demokrasiye layık olduğuna inanıyor muyuz, inanmıyor muyuz?</p>
<p>Bu iki soruya verdiğimiz cevaplar bugün siyasi duruşumuzu da belirler.</p>
<p>O standartta bir demokrasi istemiyorsak, Türkiye’yi öyle bir demokrasiye layık görmüyorsak, söylenecek bir şey yok.</p>
<p>Kemalist cumhuriyetin, değişik kisveler altındaki iktidarlar tarafından sürdürülmesine sesimizi çıkarmayız.</p>
<p>Ama o demokrasiyi istiyorsak, ona layık olduğumuzu düşünüyorsak, o demokrasi standartlarına ulaşana kadar mücadele etmek, her iktidarı ve her muhalefeti bu ülkeyi o standarda ulaştırması için zorlamak da boynumuzun borcu.</p>
<p>Buradan da güncel siyasi bir soruya geliriz.</p>
<p>AKP, son yıllardaki uygulamalarıyla Avrupa standardında bir demokrasiyi ülkeye yerleştirecek hamleler yapıyor mu?</p>
<p>Ben uzun zamandır yapmadığını, tam aksine Kemalistleşip otoriterleştiğini düşünüyorum.</p>
<p>Elbette ben yanılabilirim.</p>
<p>Bu konuda daha yetkin bir cevap verecek olan o standardı oluşturan Avrupa Birliği’nin kendisidir.</p>
<p>AB’nin son <b>“ilerleme raporuna”</b> bakarsak, Türkiye’nin o standarttan çok uzak olduğunun söylendiğini görürüz.</p>
<p>En hayati sorunlardan biri olan Kürt meselesinde Avrupa Birliği aynen şöyle diyor:<br/><br/><b>“Kürt meselesini de çözmeyi hedefleyen 2009’daki demokratik açılım sürdürülmedi. Genel anlamda Kürt sorunuyla ilgili bir çözüm için hiçbir ilerleme kaydedilmedi.”</b></p>
<p>Avrupa’nın <b>“Kürt meselesine”</b> bakışının ve değerlendirmesinin çok net olduğu görülüyor.
                                    	<br/><br/>
<a class="lnk2" href="/web/20130525022422/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-arnavutluk-ve-turkiye.htm), [web.archive.org (arşiv bağlantısı)](http://web.archive.org/web/20130525022422/http://www.taraf.com.tr/ahmet-altan/makale-arnavutluk-ve-turkiye.htm)
