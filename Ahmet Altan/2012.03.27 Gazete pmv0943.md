# Gazete

*Ahmet Altan 27.03.2012*

<div class="yazi"><p>Herhalde yirmi yıla yakın bir zaman olmuştur. </p>
<p>O zamanlar Mehmet Ağar “bin operasyon yapmakla” övündüğü kariyerinin gene önemli bir yerlerinde bir şeydi, <i>Özgür Gündem</i> gazetesi bir gece bombayla havaya uçurulmuştu. </p>
<p>Biz ertesi gün aralarında Orhan Pamuk’un, Hale Soygazi’nin, Lale Mansur’un, Orhan Alkaya’nın da bulunduğu bir grupla Beyoğlu’nda <i>Özgür Gündem</i> gazetesi satmıştık.</p>
<p>Aradan geçti bunca zaman.</p>
<p>Ve, <i>Özgür Gündem</i> gazetesi bir ay süreyle kapatıldı.</p>
<p>Büyük gelişme doğrusu.</p>
<p>Artık bombayla havaya uçurmuyorlar, sadece kapatıyorlar.</p>
<p>Türkiye’nin aldığı büyük mesafe bu.</p>
<p>Dönüyorsun dolaşıyorsun, <b>“Kürtler sussun, konuşmasın”</b> noktasına varıyorsun.</p>
<p>Bu politika hiç değişmiyor, bazen adamları asarak, bazen gazetelerini bombalayarak, bazen gazetelerinin baskısını yasaklayarak susturmak istiyorsun.</p>
<p>Türk hükümetinin emrinde nereden baksan otuza yakın gazete, bilmem kaç televizyon var, ağzı laf yapan yüzlerce konuşmacı bazen AKP hattından, bazen CHP hattından Kürtlere yükleniyor.</p>
<p>Zaten mesele Kürt meselesi olunca AKP’si, CHP’si, MHP’si tek sıra halinde diziliveriyorlar.</p>
<p>Bunca adam, bunca parti, bunca gazete, bunca televizyon, bir Kürt gazetesinin söylediğine cevap verecek gücü bulamıyor.<br/><br/><b>“Tartışalım”</b> diyemiyorlar da <b>“Kürtlerin gazetesi sussun”</b> diyorlar.</p>
<p>Çaresizlik budur işte.</p>
<p>Haksızlık insanı böyle çaresiz kılar.</p>
<p>Hiç bana <b>“şiddetten”</b>, <b>“PKK’dan”</b> söz etmeyin, eğer Kürt gazetesine <b>“şiddet yanlısı”</b> diyorsanız açın da Türk gazetelerine bakın, orduya methiyeler düzüyorlar, onlarca insanın öldüğü operasyonları büyük kahramanlık menkıbeleri olarak anlatıyorlar, şiddeti, savaşı alkışlıyorlar.</p>
<p>Türk gazetelerinin bu yayınları <b>“şiddet düşkünlüğü”</b> değil mi?</p>
<p>Siz hiç <b>“şiddeti övdüğü”</b> için kapatılan Türk gazetesi gördünüz mü?</p>
<p>Göremezsiniz çünkü bizde Türk’ün şiddetini övmek serbesttir.
                                    	<br/><br/>
<a class="lnk2" href="/web/20130525043219/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-gazete-3.htm), [web.archive.org (arşiv bağlantısı)](http://web.archive.org/web/20130525043219/http://www.taraf.com.tr/ahmet-altan/makale-gazete-3.htm)
