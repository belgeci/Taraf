# Kürtler ve Aleviler

*Ahmet Altan 09.08.2012*

<div class="yazi"><p>Kuzey Afrika’dan başlayıp yukarı doğru tırmanan değişim dalgalarının kendisini etkilemeyeceğini düşünen bir memleket varsa, yanıldığını çok geçmeden öğrenir.</p>
<p>Avrupa, Sanayi Devrimi’ni Fransa’dan başlayan ayaklanmalarla yaşadı.</p>
<p>Ben, Ortadoğu’nun da <b>“sanayi sonrası devrimini”</b> bu son ayaklanmalarla yaşadığını düşünüyorum.</p>
<p>Bu ayaklanmalardan sonra <b>“demokrasinin”</b> hemen ortaya çıkmaması, <b>“işte hiç bir şey değişmedi”</b> yorumlarına da yol açıyor, Fransız Devrimi’nden sonra da krallığı aratacak baskılar yaşanmıştı ama sonunda <b>“her şey”</b> değişti.</p>
<p>Devrimi başlatan zaten kaçınılmaz olan <b>“değişim”</b> zorunluğuydu.</p>
<p>İnsanların kullandıkları makineler, bu makinelerin ürettiği mallar, bu mallardan para kazanan <b>“sınıflar”</b>, kitlelerin tüketim alışkanlıkları değişirken <b>“siyasal sistemin”</b> aynı kalabileceğini sanmak o çağda belki mümkündü ama bunca tecrübeden sonra bu çağda pek mümkün değil.</p>
<p>Hem Batı, hem Doğu büyük bir değişimden geçiyor.</p>
<p>Bu ikisinin ortasında <b>“hiçbir şey değişmiyormuş”</b> gibi yaşamaya devam edeceğini sanan Ortadoğu’nun ta köklerinden sarsılması kaçınılmazdı.</p>
<p>Dönüşüm halk hareketleriyle başladı.</p>
<p>Bu değişim sürecinde çeşitli gel-gitler, çatışmalar, geri dönüşler yaşanacak elbette ama bütün bunlar durulduğunda dünya bambaşka bir Ortadoğu ile karşılaşacak.</p>
<p>Ortadoğu, <b>“üçüncü bin yılın”</b> gerçeklerine ve dünyanın geri kalanına uyum sağlayacak bir süreçten geçecek.</p>
<p>İki uçtaki Kore’yle Amerika <b>“bilgisayarlaşmış telefon”</b> rekabetini yaşarken, Ortadoğu petrol satıp silah alan, diktatörlerin baskısı altında kanlı bir çöl olarak kalamazdı.</p>
<p>Ortadoğu’daki bu büyük ve tarihî dalga, Birinci Dünya Savaşı’ndan kalma <b>“yapaylıkları”</b> da silip atacak büyük bir ihtimalle.
                                    	<br/><br/>
<a class="lnk2" href="/web/20130525040015/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-kurtler-ve-aleviler.htm), [web.archive.org (arşiv bağlantısı)](http://web.archive.org/web/20130525040015/http://www.taraf.com.tr/ahmet-altan/makale-kurtler-ve-aleviler.htm)
