# Bu bir ordu değil...

*Ahmet Altan 26.01.2011*

<div class="yazi"><p>Pisa Kulesi gibi bir ordu bu.</p>
<p>Temeli yanlış atıldığından, üstüne konan her taş, çıkılan her kat, bu yapıyı biraz daha çarpıtıyor, ordu olmaktan biraz daha uzaklaştırıyor.<br/><br/><b>“Dışarıdakilere”</b> karşı sınırları korumak için değil de, <b>“içerdekilere”</b> yani kendi halkına karşı <b>“rejimi”</b> korumak için biçimlendirilmiş bir ordu, elbette asli görevinden uzaklaşıyor, siyasallaşıyor ve <b>“muhafızı”</b> olduğu rejimin <b>“efendisi”</b> olma ihtirasından kendini kurtaramayıp siyasetin içine dalıyor.</p>
<p>Bir ordu, siyasi iktidar olmak için mücadeleye başladığında, kaçınılmaz olarak kendi içinde de siyasi iktidar kavgaları, cuntalar, hizipler oluşuyor, disiplin kayboluyor.</p>
<p>Hem bu sistemi korumak, hem de bu sistemi halkın gözünden saklayabilmek için de yalanlar, çarpıtmalar, tehditler, JİTEMler, cinayetler birbirini kovalıyor.</p>
<p>Onun için, bugün Balyoz cuntasında adı geçen bir generalin de katıldığı Hudson toplantısında <b>“Anayasa Mahkemesi Başkanı’nı öldürme, bombalı saldırılar”</b> yapma planları konuşuluyor...</p>
<p>Onun için Apo’ya gidilip <b>“savaşı kızıştırın”</b> deniyor...</p>
<p>Onun için istihbarat raporlarına rağmen ardı ardına karakol baskınlarına göz yumuluyor, karakollardaki askerlere yardım gönderilmiyor...</p>
<p>Ordunun muhafızlığını ve efendiliğini yapmak istediği rejim de, ordunun kendine biçtiği rol de ancak <b>“ülkenin gerginlik”</b> içinde olmasıyla sürebilir.</p>
<p>Bütün darbe planlarında rastladığımız, <b>“kışkırtmalar, suikastlar, cinayetler, saldırılar”</b> da hep bu <b>“gerginliği”</b> taze tutabilmek için.</p>
<p>Yoksa, bir ordudan kendi ülkesini <b>“karıştırmak”</b> için bu kadar çok plan çıkar mı?</p>
<p>Ordunun rolü, amacı, yaptıkları ortaya çıktığı, dünya ve Türkiye çok değiştiği, halk yeni bir <b>“rejim”</b> istediği halde generaller hâlâ eski alışkanlıklarından vazgeçmiyorlar.
                                    	<br/><br/>
<a class="lnk2" href="/web/20130525044306/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-bu-bir-ordu-degil.htm), [web.archive.org (arşiv bağlantısı)](http://web.archive.org/web/20130525044306/http://www.taraf.com.tr/ahmet-altan/makale-bu-bir-ordu-degil.htm)
