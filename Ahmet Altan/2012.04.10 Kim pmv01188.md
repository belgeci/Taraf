# Kim?

*Ahmet Altan 10.04.2012*

<div class="yazi"><p>Selahattin Demirtaş’ın Neşe Düzel’le yaptığı konuşmanın tarihî açıklamalar içerdiğini düşünüyorum doğrusu.</p>
<p>BDP Eşbaşkanı, bir kere net biçimde Kürt sorunu ile PKK sorununu birbirinden ayırdı, bunun böylesine keskin bir şekilde BDP tarafından söylenmesi, bundan sonra <b>“yol haritasının”</b> belirlenmesinde <b>“milat”</b> sayabileceğimiz bir farklılık yaratacak.</p>
<p>Artık Türkiye’nin iki sorunu var, biri Kürt sorunu, biri PKK sorunu, bunlardan birini çözmeniz öbürünü çözmeniz anlamına gelmiyor.</p>
<p>İki <b>“ayrı”</b> çözümünüz olması gerekiyor.</p>
<p>Demirtaş, <b>“Kürt sorununu bizimle konuşabilirsiniz”</b> diyor, <b>“ama silahları susturmak için Öcalan ve PKK ile görüşmelisiniz”</b>.</p>
<p>İki sorunu birbirinden ayırdıktan sonra bir de saptama yapıyor.<br/><br/><b>“Başbakan Kürt sorununu çözmekle değil PKK sorununu çözmekle ilgileniyor.”</b></p>
<p>Bence, bu da çok doğru bir saptama.</p>
<p>Erdoğan’ın ve hükümetin <b>“tek meselesi”</b> PKK’ymış gibi görünüyor, son olarak açıklanan <b>“yeni strateji”</b> de zaten Kürt sorununun çözümüyle hiç ilgilenmiyordu, sadece PKK’nın silahları bırakmasıyla ilgileniyordu.</p>
<p>PKK silahları bıraksa, buhar olup havaya uçsa da Kürt sorununu çözemezsiniz.</p>
<p>Sorun orada lök gibi duruyor.</p>
<p>Demirtaş, bu konuşmasıyla belki de ilk kez Kürt sorununu bu kadar net biçimde <b>“siyasal ve sosyal”</b> bir sorun olarak ortaya koyuyor ve <b>“siyasal ve sosyal”</b> taleplerde bulunuyor.</p>
<p>Bu talepleri, geçen hafta Düzel’le konuşan AKP’nin Diyarbakır eski milletvekili Abdurrahman Kurt’un çözüm için sıraladığı taleplerle birlikte okuduğunuzda, Kürt halkının birbirinden farklı iki ayrı siyasi yapısının taleplerinin aynı olduğunu görürsünüz.</p>
<p>Yöntemleri ve tabanları farklı ama talepleri aynı.
                                    	<br/><br/>
<a class="lnk2" href="/web/20130525044400/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-kim.htm), [web.archive.org (arşiv bağlantısı)](http://web.archive.org/web/20130525044400/http://www.taraf.com.tr/ahmet-altan/makale-kim.htm)
