# Silahları susturmak

*Ahmet Altan 12.06.2012*

<div class="yazi"><p>Bir yandan çok ümit verici mesajlar geliyor.</p>
<p>Beşir Atalay, <b>“silahların bırakılabileceğinden”</b> söz ediyor, Talabani’nin sözcüsü, <b>“silahların bırakılması için Talabani’nin görüştüğünü”</b> söylüyor.</p>
<p>PKK’ya yakın internet sitelerine bakıyorum, bu konularda bir açıklamaları var mı diye, oradan ses gelmiyor, ki bu şartlarda bu <b>“olumlu”</b> yorumlanabilecek bir sessizlik.</p>
<p>Bunların hepsine birarada bakınca, <b>“savaşın bitebileceğine”</b> dair bir umut besleyebileceğimizi görüyoruz.</p>
<p>CHP lideri Kılıçdaroğlu da <b>“çözüm önerileriyle”</b> Başbakan Erdoğan’a gidiyor.</p>
<p>Parti başkanlığından <b>“liderliğe”</b> geçmek istediğini gösteren demeçlerle <b>“gerekirse koltuğumu da kaybetmeye razıyım”</b> diyor.</p>
<p>Bir siyasinin lider olabilmesi için <b>“koltuğunu kaybetmeyi göze alacak”</b> kadar cesur, buna rağmen o koltuğu kaybetmeyeceğine emin olacak kadar da güvenli olması gerekiyor.</p>
<p>Kılıçdaroğlu bu tavrını devam ettirebilir mi bilmiyorum ama şu anda anlayabildiğim kadarıyla CHP de <b>“bu çözümün”</b> bir parçası olmak istiyor, sanki bir çözüm olabileceğine dair onların elinde de bazı bilgiler varmış duygusu da yaratıyorlar.</p>
<p>Umut ihtimali bile sevindiriyor insanı.</p>
<p>Bu savaşın bitmesi muhteşem olur.</p>
<p>Ama özellikle son yıllardaki deneyimlerimizle iki tarafta da <b>“derin yapılar”</b> olduğunu, barışın kapısına geldiğimizde tatsız bir sürprizle karşılaşabileceğimizi biliyoruz.</p>
<p>Ama galiba bu sefer, Barzani, Talabani ve Amerika destekli <b>“çok uluslu”</b> bir güç savaşı durdurabilmek için uğraşıyor.</p>
<p>Böyle umutlu bir görüntü var ama çok acayip işler de devam ediyor.</p>
<p>KCK tutuklamaları neredeyse BDP’nin bütün siyasi kadrolarını temizliyor.</p>
<p>Tutuklamalar, KCK’nın  <b>“PKK’nın şehir terörünü organize edecek”</b> örgüt olduğu iddialarıyla başladı.
                                    	<br/><br/>
<a class="lnk2" href="/web/20130525045327/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-silahlari-susturmak.htm), [web.archive.org (arşiv bağlantısı)](http://web.archive.org/web/20130525045327/http://www.taraf.com.tr/ahmet-altan/makale-silahlari-susturmak.htm)
