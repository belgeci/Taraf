# Devlette savaş

*Ahmet Altan 09.02.2012*

<div class="yazi"><p>Şöyle söyleyeyim, eğer bizim devlet bir araba olsaydı dün şanzımanı dağıtmıştı.</p>
<p>Cumhuriyet tarihinde hiçbir zaman ciddi ve gerçek bir devletimiz olmadı ama dün yaşananlar kendi standartlarımıza göre bile bir faciaydı.</p>
<p>Savcı, MİT Başkanı’nı ifadeye çağırdı.</p>
<p>Suçu, PKK ile barış müzakereleri sürdürmek.</p>
<p>Böylece yargı, devletin herhangi bir şekilde PKK ile görüşmesini engellerken, savaşın da müzakereler yoluyla sonuçlandırılmasının önünü uzunca bir zaman için kapatmış oldu.</p>
<p>Bundan sonra kim devlet adına PKK ile görüşebilir?</p>
<p>Tabii burada asıl hedef Başbakan Erdoğan olarak görülüyor, çünkü MİT Başkanı’nı bu görüşmeler için görevlendiren o.</p>
<p>Erdoğan, cesur ve doğru bir politik hamlesi nedeniyle bir anda yargının menziline alındı.</p>
<p>Hükümet de savcının girişimine karşılık derhal İstanbul Emniyeti’nin KCK operasyonlarını yöneten iki amirini görevden uzaklaştırdı.</p>
<p>Birdenbire karşımıza polis-yargı işbirliğiyle, hükümet-MİT işbirliğinin çatışması olarak tercüme edilebilecek bir görüntü çıktı.</p>
<p>Devlet ikiye ayrıldı.</p>
<p>Hükümetin, derhal iki polis şefini görevden alması, bu olaylardan polisi, en azından polisin bir bölümünü sorumlu tuttuğunu ortaya koyuyor.</p>
<p>Uludere katliamının da <b>“ordunun denetimsizliğini”</b> ortaya çıkardığını düşünürsek, bir tür <b>“fetret devri”</b> yaşadığımız, ordunun ve polisin bir bölümünün hükümetin kontrolünden çıktığı söylenebilir.</p>
<p>Buna bir de yargının durumunu ekleyin.</p>
<p>İstanbul’un başsavcısı ile vekili geceleyin, <b>“savcının MİT Başkanı’nı çağırdığını”</b> yalanlıyor, ertesi sabah basın toplantısı yapıp <b>“savcının çağırdığını”</b> açıklıyor.
                                    	<br/><br/>
<a class="lnk2" href="/web/20130525035735/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-devlette-savas.htm), [web.archive.org (arşiv bağlantısı)](http://web.archive.org/web/20130525035735/http://www.taraf.com.tr/ahmet-altan/makale-devlette-savas.htm)
