# Eleştirmenin derdi

*Janet Barış 28.01.2010*

<div class="taraf_structure_2col_1zq">
<div class="margen_n">



 <p>Sinema yazarı olmak zor iş her ne kadar dışarıdan bakıldığında dünyanın en güzel işi gibi gözüküyor olsa da türlü zorlukları var. Çoğu zaman iş bulmak zordur, yazacak mecra bulunmaz, bulunulsa telif hep bir sorundur. Malum basılı sinema dergileri de azalıp, iş internet üzerinden ilerlemeye başlayınca mesleğin bu kolu da zayıfladı. Diğer yandan hakkını teslim etmek gerek, sabah kalkıp sıkıcı bir işe gitmek yerine bir basın gösterimine gidiyor olmanın keyfi de başkadır. Her film aynı keyfi vermese de görmek isteriz, merak ederiz. İnsanların keyfî olarak yaptığı film izleme edimi iş güç haline dönüşünce bir yabancılaşma da söz konusu olabiliyor, eğer bu yabancılaşmayı aşmışsanız şanslı eleştirmenlerden birisiniz demektir. <br/><br/>Yaz kış demeden çoğunlukla haftanın birkaç sabahı ciddiyetle vizyona girecek filmleri takip eden, bunun yanında festival mesaisi yaparak dünyada neler olup bittiğinden haberdar olan, sadece yaşadığı şehirdeki değil, memleketin farklı şehirlerinde süregelen festivallerine konuk olup, hem yeni Türk filmlerini hem de birçok yabancı filmi görme şansını bulan yazarlar yılda üç yüze yakın film izliyor. Bunun yanında az sayıda da olsa yurtdışındaki festivalleri takip eden yazarlarımız da var. Böylesi çok film içerisinde kalmak estetik zevki geliştirdiği gibi beğenme sürecini de giderek zorlaştırıyor. <br/><br/>Her yıl SİYAD kendi çapında bir ödül töreni düzenleyerek o yıl vizyona giren filmler içerisinden bir ödül dağılımı yapar. Çoğu zaman bu gelenekselleşmiş tören öncesi ya da sonrasında verdiği ödüllerle eleştirilir. Çünkü genellikle eleştirmenler halkın sevmediği filmleri beğenmekle suçlanır. Bu anlayış Türk sinemasının özellikle Yeşilçam dönemi sona erdikten sonra bağımsız ve ticari sinema diye ikiye ayrılmasından kaynaklanıyor. Sonuç olarak ne şekilde olursa olsun vizyonda yerini alan her film SİYAD için bir aday adayı. İlk toplantılar yani aday belirleme süreci –ki ben bunu sadece iki yıldır yapıyorum- tüm filmlerin gözden geçirilme süreciyle oluşuyor. Bu süreçte her film üzerine düşünülüyor, kafa yoruluyor, içerisinde yer alan herhangi bir unsura haksızlık edilmemesi adına uzun uzun düşünülüyor. <br/><br/>Eleştirmenler popüler filmleri sevmez diye bir kaide yok. Kaldı ki geçtiğimiz yıl <i>AROG</i> ve bu yıl da <i>Neşeli Hayat</i> ile ilgili çıkan yazılara bakıldığında gayet olumlu eleştiriler yazıldığını görmek mümkün. Diğer yandan adı anılmayan filmler var, yüzlerce film izleyen bir sinema yazarı değil herhangi bir sinemaseverin bile benimsemeyeceği birçok kötü filmle karşı karşıya kaldığımız da oluyor. <br/><br/>Henüz yıllarını bu uğurda vermiş bir eleştirmen değilim ama özellikle son birkaç yıldır gözlemlemeye çalışıyorum. Bu yüzden de gözlemlerim üzerinden hareket ederek yol alıyorum. Hem eleştirmenlerin hem halkın çok sevdiği filmler olabildiğini de gördük, Çağan Irmak’ın yönettiği <i>Babam ve Oğlum</i> buna bir örnek. Bu yıl her dalda aday olan ve Yağmur-Durul Taylan kardeşlerin yönettiği <i>Vavien</i> mesela popüler anlatımı yakalarken estetikten de vazgeçmiyor. Onun dışında geçtiğimiz yıl ödül alan <i>Sonbahar</i>’ı vizyonda en az yüz bin kişi izledi. Öte yandan gerçekten eleştirmenlerin üzerine kafa yorup düşündüğü, sıradan bir insanın ise “ay bu ne sıkıcı film” diyerek reddettiği filmler de var. Durum böyle olduğu için eleştirmen o filmi görmezden mi gelsin ya da yok mu saysın? Bunu yapmak kimseye olmasa bile en başta insanın kendi kişisel sinema tarihine haksızlık olur. <br/><br/>SİYAD her yıl olduğu gibi bu yıl da ödüllerini verecek, önümüzdeki pazar günü ödül töreni var. Sonucun ne olacağı şimdiden kestirilemez ama ne olursa olsun bir kendini tatmin etme durumu olacağını zannetmiyorum zira bunca film seyreden aklı başında insanın herhangi bir konuda kişisel hırs yapacak durumu yok, profesyonel bir bakışla beğenilen ve oy çokluğunu alan film kazanır ve sonuç eleştirmenlerin tercihi olarak anılır.</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://taraf.com.tr:80/makale/9733.htm), [web.archive.org (arşiv bağlantısı)](http://web.archive.org/web/20100205134719/http://taraf.com.tr:80/makale/9733.htm)
