# Pek yakında bir “korku”

*Janet Barış 26.06.2009*

<div class="taraf_structure_2col_1zq">
<div class="margen_n">



 <p>Son dönemde vizyona giren korku filmleri birbirinden ayrılan belli noktalar dışında genellikle benzeşiyordu. Lanetli evler, peşinde ölüm olan insanlar bunlardan sadece bazıları. Sophon Sakdaphisit’in yazdığı ve yönettiği <i>Coming Soon</i> yani <i>Pek Yakında</i> ise seksenler dönemi korku filmlerini andıran atmosferiyle en azından biraz daha farklı. <br/><br/>Sinemada çalışan Shane ile Yod korsan mafyasıyla iş yapmaktadır. Filmleri daha vizyona girmeden önce özel gösterimlerde kopyalayıp korsana satan bu ikili, bu kez ‘Hayaletin İntikamı’ filmi için harekete geçer fakat gerçekleşen beklenmedik olaylar durumu değiştirir. Gerçek bir olaydan yola çıkılarak çekilen ‘Hayaletin İntikamı’ filmini izleyenleri büyük bir tehlike beklemektedir zira filmdeki hayalet perdeden salona ulaşmıştır bile. Bu arada Shane ile aynı yerde çalıştığı eski sevgilisi Som’un arası da Shane’in uyuşturucu problemi yüzünden gergindir. <br/><br/>Kamera ile korsan çekime başlayan Shane, elde ettiği görüntülerde ilginç bir anekdota rastlar, kısa bir süre önce ortadan kaybolan ortağı Yod, görüntülerde zor durumdadır ve öldürülmüştür. Bunun üzerine Shane için esrarengiz olduğu kadar ürkütücü bir süreç başlar, kız arkadaşı Som da başlarda kızsa da biraz araştırınca olaylardan etkilenir ve Shane’le birlikte olayın gerçekten yaşanmış olduğu kasabaya gider, gerçek ise hiç göründüğü gibi değildir. <br/><br/>Tayland yapımı <i>Pek Yakında</i>’nın her ne kadar yirmi yıl öncesi korku türünden ileri gidememiş olduğunu görsek de özgün bir tarafı olduğunu söyleyebiliriz. Film boyunca seyirci geriliyor, ayrıca film içerisindeki korku filmi yapısı da seyirciyi yönlendiren bir unsur. Öte yandan seyirciyi düşündüğü ya da aklına ilk gelen fikirden çok daha farklı bir yöne çekerek sürprizi yakalıyor. Uzakdoğu’ya özel korku unsurları çok da fazla şiddetli görüntülere gerek kalmadan anlatılmış. <i>Pek Yakında</i>’nın kendisi gergin, çok fazla şiddet yok ama ‘Hayaletin İntikamı’ biraz daha korkunç. <i><br/><br/>Pek Yakında</i> korku izleme deneyimini de tersine çeviriyor yani film süregelirken korkmak yerine, sonunu görmeden hayatta kalmak meselesi çıkıyor ortaya. “İzleme yoksa öleceksin” durumunda yeni bir şey yok ama sinema salonunda çalışanlar ve korsanını çekmek için yola çıkanlar için durum bundan ibaret değil. Filmin bu noktada korsanla mücadelede hayalet kullanma esprisi olduğu bile söylenebilir. <br/><br/>Artık korkunun merkezi Uzakdoğu oldu. Hikâyeler eski ya da yeni, özgün ya da değil buradan hareketle doğruluyor. Filmin yönetmeni Sophon Sakdaphisit aynı zamanda yine Tayland yapımı ve birkaç hafta içinde vizyona <i>İçimizdeki Şeytan</i> adıyla girecek olan <i>Alone</i> filminin de senaristlerinden biri. Sakdaphisit’in ilk yönetmenlik deneyimi olan <i>Pek Yakında</i> her ne kadar klişeler barındırsa da Hollywood’dan bir yeniden çevrim izleme olanağımız da çok yüksek. O yüzden türü sevenler için önce orijinalini görmekte fayda var.</p>
<br/>
<br/>
<br/>



<br/>


<div id="taraf_not">
</div>

</div>


</div>
