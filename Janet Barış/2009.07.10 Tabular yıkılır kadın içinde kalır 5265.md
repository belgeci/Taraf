# Tabular yıkılır kadın içinde kalır

*Janet Barış 10.07.2009*

<div class="taraf_structure_2col_1zq">
<div class="margen_n">



 <p>Tabular açık olması beklenen toplumların önünde bir engel olarak görülür. Özellikle cinsel tabular yıkılması güç, aşılması zor duvarlardır. <i>Amerikan Güzeli</i>’nin senaristi Alan Ball ilk yönetmenlik deneyimi olan <i>Towelhead</i> Türkçe adıyla <i>Tabu</i>’da genç bir kızın yaşadığı farklı bir süreci perdeye taşıyor. <br/><br/>On üç yaşındaki Jasira, Birinci Körfez Savaşı’nın sürdüğü yıllarda annesi ve onun sevgilisiyle yaşadığı olayların ardından Teksas’tan babası Rıfat’ın yanına Lübnan’a gönderilir. Burada kendini yabancı hisseder zira etrafındakiler ona pek hoşgörülü davranmaz babası için de hayat pek parlak değildir. Kendisi için sonsuz olan sınırlar Jasira için belli kontrollerle sınırlıdır. Jasira Teksas’tan gelip Arapların dünyasına alışmaya çalışırken yan komşusuyla bir ilişki yaşar. Orduda olan ve bağnaz davranışlarıyla dikkat çeken evli ve çocuklu asker Bay Vuoso, Jasira’nın tabularını yıktığı cinselliği keşfettiği adam olur. Bu durum başka adamlarla devam edecek tacizle örülü bir sürecin de parçasıdır. Çocuk yaştaki birini taciz etme anlamına gelen pedofili filmin ana teması. Bunun yanında ırkçılık, Amerika, Saddam, Doğu ile Batı’nın iç içe geçtiği bir yapısı da var. Kaybolan ergen bir kızın kendisini cinsellikle bulmaya çalışması üstelik de bunun bir bakıma taciz üzerinden gerçekleşmesi de ayrı bir sorunsal. Kendisine özgün senaryo dalında Oscar kazandıran <i>Amerikan Güzeli</i> filmiyle orta sınıf hayatı kendine has bir dille mercek altına alan Alan Ball, bu kez ahlaki değerleri Doğu ile Batı arasında sorgulamaya çalışırken, sarsıcı ve zaman zaman da rahatsız edici bir üslup kullanıyor. <br/><br/>Muhafazakâr gibi görünen şüphesiz Doğu yani Lübnan ama Amerikalıların da muhafazakâr bir yanı olduğu açık. Amerika’da çok tartışılan, olumsuz eleştirilerle yıpranan filmin cesur olduğunu söylemek de mümkün. Sadece ailesi tarafından görmezden gelinen genç bir kızın büyüme sancısı değil aynı zamanda ırkçılığın da eleştirisi. Amerikalı Arap bir kadın olan Alicia Erian’ın romanından uyarlanan <i>Tabu</i>, ayrıca trajikomik sahneler de barındırıyor. <br/><br/>Aslında tersinden bakılsa bir kadının değil de bir erkeğin cinselliği keşfedişi, maruz kaldığı taciz gibi durumların ele alınmasının bu kadar tepki almayacağını düşünmek de yanlış değil. Bu da Batı’dan Doğu’ya kadının muhafazakârlık sınırları içerisindeki yerini sinemada bile belli eden bir durum. Kış aylarında beklendiği halde yaz aylarına kalan <i>Tabu</i>, vizyona giren birkaç film içerisinde farklılık arayanların tercih edebileceği bir yapım.</p>
<br/>
<br/>
<br/>



<br/>


<div id="taraf_not">
</div>

</div>


</div>
