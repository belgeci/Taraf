# Gereksiz bir geriye dönüş

*Janet Barış 19.06.2009*

<div class="taraf_structure_2col_1zq">
<div class="margen_n">



 <p>Gelecekten geçmişe ya da geçmişten geleceğe gidilen filmlerin en ünlülerinden biri <i>Geleceğe Dönüş</i> serisi. Bu seride kahramanımız geçmişe dönüyor hatta annesini kendisine âşık ediyor. Olayları önce içinden çıkılmaz bir hale getirip sonrasında da çözüyordu. Burr Steers’ın yönettiği <i>17 Yeniden’</i>de ise Mike kendi 17 yaşına dönüyor ama geçmişe değil. Film 1989 yılında Mike’ın basket takımında yıldızlaştığı, popüler olduğu lise yıllarında açılıyor. Mike önemli bir üniversite bursu için gözlemcinin geldiği basketbol maçı sırasında sevgilisinin hamile olduğunu öğreniyor ve her şeyi bırakıp onunla evleniyor. 20 yıl sonrasında ise pek parlak bir görüntüsü yok. Çocuklarıyla iletişimi zayıf, karısı Scarlett’le boşanmak üzere ve lisedeyken dışlandığı halde, şimdi milyoner olan arkadaşının evinde kalıyor. Hal böyle olunca durumundan memnun değil, zaten yıllarını ‘keşke’lerle geçirmiş, üniversiteye gitmediği için karısını suçlamış. Mucizevi bir şekilde ona bir şans daha verilince 17 yaşına geriye dönüyor, 2009 yılında 17 yaşındaki görüntüsü ve otuz yaşındaki görmüş geçirmişliğiyle kendini okula yazdırdıktan sonra macerası başlıyor.<i> <br/><br/>17 Yeniden</i> vasat bir komedi, yer yer güldürse de geneli klasik anlatım kalıbına özgü detayları tekrarlayan, hatta bazı noktalarda zorlama duran bir yapım, bu yüzden de pek keyif vermiyor. Mike’ın zamanla okula alışması ile yaşananlar, kızı Maggie’yle arasında geçenler ister istemez <i>Geleceğe Dönüş</i> serisini hatırlatıyor ama <i>17 Yeniden</i> onunla karşılaştırılamayacak kadar hafif. Holywood’ta hayatta ikinci kez bir şans yakalama ya da “keşke otuz olsam” deyiverip birdenbire 30’lu yaşlara gitme zaten popüler bir tema. Burada da aynı sistem işliyor. Tek orijinal gibi gözüken okuldayken sevilmeyen fakat sonrasında yazılımlar üretip zengin olan Ned, hem kendisi hem de evi eğlenceli, okul müdürüne âşık olması birlikte Elf dili konuşmaları da filmin iticiliğini biraz olsun kaybettiriyor. Jason Filardi’nin yazdığı senaryo da sorunlu gibi, çünkü Mike’a bir şans daha veriliyor ama geçmişe dönmüyor. Yani eğer baştan başlamak isterse şimdiki hayattan silinip başka bir hayat yaşaması gerekecek, üzerine bir de aslında yeniden başlamak için değil çocuklarına yardımcı olmak için geri döndüğüne de inanıyor yani tüm bunlar arka arkaya sıralandığında pek mantıklı gelmiyor. <br/><br/>Mike’ın gençlik dönemini canlandıran Zec Efron <i>High School Musical 3</i>, <i>Hairspray</i> gibi filmlerde yer almıştı. Yönetmen Burr Steers de daha önceden <i>Bir Erkek 10 Günde Nasıl Kaybedilir </i>filminin senaryosunu yazmıştı. Steers, yönetmenlik sürecinde ise klişelere yaslanarak vasat bir komedi çıkarmaya çalışmış.</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://taraf.com.tr:80/makale/6128.htm), [web.archive.org (arşiv bağlantısı)](http://web.archive.org/web/20091006072236/http://taraf.com.tr:80/makale/6128.htm)
