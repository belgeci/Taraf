# Mutasyona uğramış vampirler

*Janet Barış 26.11.2009*

<div class="taraf_structure_2col_1zq">
<div class="margen_n">



 <p>Korku filmleri klişeleri birbirine benzer. Genellikle bir grup insan bir yerde kapalı kalmak zorunda kalır, buranın bir ev, bir orman, ıssız bir ada ya da bir oda olması fark etmez. Nedense korku senaryoları hep birkaç kişinin belli bir yere kıstırılıp burada yaşadığı korkunç olaylardan beslenir. Özellikle son yıllarda Uzakdoğu sineması bu anlamda epey bir yol aldı, daha farklı orijinal fikirler üretti, öyle ki Hollywood bile aynı filmleri bir de kendileri için çekmeye başladı. Hal böyle olunca insan ister istemez Amerikan sinemasının diğer tüm türlerde olduğu gibi korkuda da başka ülkelerden beslenerek geliştiğini söylemek mümkün; zira Amerika’nın kendisi de bir göçmenler ülkesi. <br/><br/>Geçtiğimiz hafta İstanbul Modern’de Paul Verhoeven filmleri gösterildi, bu gösterim doğrultusunda cumartesi günü Hollywood’a Göçenler adlı bir panel düzenlendi. Sinema yazarları Engin Ertan, Melis Behlil ve Burçin Yalçın’ın konuşmacı olarak katıldığı panelde genel olarak Hollywood’a göçen yönetmenler ve yaşadıklarından bahsedildi. Gerçekten de bugün Hollywood’u dünya çapında sinema, bir sektör haline getiren en önemli unsurlardan biri İngiltere, Fransa ve Almanya vs. gibi ülkelerden göçen yönetmenler. Kimi mutsuz olmuş kimi mutlu, kimi başarılı kimi başarısız ama hepsi bir taş koymuş üstüne. Bir yönetmen ülkesinde başarılı olup ses getirince Hollywood’a çağrılıyor hemen ve böylelikle Hollywood camiasının içine geçip Amerikan kültürü ve sinemasına adapte olmaya çalışıyor. Bir grup yönetmen ise Hollywood’a gitmiş olmasına rağmen kendi sinema dilinin peşinden giderek ve özünden bir şey kaybetmemeye çalışarak yoluna devam ediyor. <b><br/><br/><br/><font size="3">Romantik vampirler</font></b> <br/><br/>Tekrar korkuya dönecek olursak bugün romantik-korku denilen türle yüz yüze geliyoruz. Stephenie Mayer’in aynı adlı romanında uyarlanan <i>Alacakaranlık Efsanesi</i> serisi filmlerinde gördüğümüz üzere vampirler mutasyona uğramaya başladı. Yeni tür vampirler eskilerinden çok daha farklı, bin bir makyajla değiştirilen, çirkinleştirilen bir arzu nesnesi olmaktan ziyade korku nesnesine dönüşen vampirler, tabiri caizse geçmişte kaldı. Çünkü artık genç kızlar için yeni fenomen yakışıklı vampirler. Hatta ilk filmin başrol oyuncusu Edward Cullen bu anlamda son dönemin en gözde ismi. İşin içerisine bir de aşk ve romantizm girince bu filmler farklı bir türün öncüsü oluyorlar. Romantik ve yakışıklı vampirler, gündelik hayatın içerisinde daha içkin bir biçimde yer alıp, kan emmekten de vazgeçince cazibe unsuru olmaları da kolaylaşıyor. Bunda şüphesiz televizyon dizilerinin de katkısı büyük. Diğer yandan aslen korku ve vampir sevenler içinse fazla romantik duruyor. İkinci film <i>Alacakaranlık Efsanesi: Yeni Ay</i>’da aşk oldukça ağır basıyor. Gerçi ilk film de romantikti ama ikinci filmde aşk acısı daha öne çıkıyor. Filmin vizyona girmesi de olaylı oldu. Tüm zamanların en iyi açılışını yapan üç filmden biri olan yapımın, dünya genelindeki hâsılatı sadece üç gün için 259 milyon dolar... Sinema, akacak yeni yatağını bulmuş gibi görünüyor; yakışıklı oyuncular, romantik vampirler formülü bir süre daha işler. <br/><br/>Geçtiğimiz yıl İstanbul Film Festivali’nde vampir meselesi üzerine <i>Låt den rätte komma in</i>, Türkçe çevirisiyle <i>Gir Kanıma</i> adlı İsveç yapımı değişik bir örnek izlemiştik. Tomas Alfredson’un yönettiği ve John Ajvide Lindqvist’in <i>Låt den rätte komma in</i> adlı romanından uyarlanan film, Stockholm’ün banliyölerinden birinde on iki yaşında ve çok da sosyal olmayan bir çocuğun, kim olduğunu bilmeden bir vampirle geliştirdiği arkadaşlığı anlatıyordu. Çok ses getirip vizyonu yerle bir etmemiş olmasına rağmen bol ödüllü bir film <i>Gir Kanıma</i>. 2008 Tribeca Film Festivali “En İyi Kurmaca Film”, Avrupa Fantastik Film Festivalleri Federasyonu “En İyi Avrupa Yapımı Fantastik Film” ödülleri ile Altın Méliès de dahil pek çok ödül kazanmışlığı var. Anlaşılan Avrupa’da bu işler en azından son dönem için yakışıklı erkek oyuncu üzerine kurulu değil. Kim bilir Hollywood bir de vampir filmi çekmek için Avrupa’dan yönetmen ithal eder.</p>
<br/>
<br/>
<br/>



<br/>


<div id="taraf_not">
</div>

</div>


</div>
