# Düğüne geldik, yediler

*Janet Barış 29.01.2010*

<div class="taraf_structure_2col_1zq">
<div class="margen_n">



 <p>Sinema yazarları genelde film çekme işine pek girişmezler, girişseler bile bu durum kısa film ya da senaryo bazında kalır. Murat Emir Eren ile Talip Ertürk farklı bir işe kalkıştılar ve bir zombi filmi çekme işine giriştiler. Bu hafta vizyona giren <i>Ada: Zombilerin Düğünü</i> hem bir hayalin gerçekleşmesi hem de Türk sinemasında pek de eşine rastlamadığımız bir zombi filmi. <br/><br/>Bir grup arkadaş adada gerçekleşecek olan düğün için yola çıkarlar, içlerinden biri tüm olan biteni kameraya çekmektedir –ki o da bir sahnede kendisini bizzat gördüğümüz ve yönetmenlerden biri olan Murat Emir Eren-. Başta her şey sakinmiş gibi görünür, arkadaşların kendi iç muhabbetleri, kimin diğeriyle nasıl bir ilişkisi olduğunu anlamlandırma süreciyle gider, düğün devam ederken birdenbire ortalığı zombiler basar, bu zombiler insanları yemeye çalışarak bir kaos ortamı yaratır. Böylelikle adada hem bir mahsur kalma, hem de bir kaçış süreci başlar. <br/><br/>Bir kere farklı bir film <i>Ada: Zombilerin Düğünü</i>, birkaç hafta öncesinde gördüğümüz <i>Paranormal Activity</i> gibi karakterlerden birinin kamerasından izliyoruz olayları. Sürekli sallanan ve diğer karakterle konuşan kamera başındaki adam gerçekçiliği arttırıyor ama korku-komedi bu denli içiçe olunca çok da korkutmuyor seyircisini, hatta eğlenceli olduğunu da söyleyebiliriz. Oyunculuklar da doğaçlama gibi, arada replikler, yaşananların zaman zaman absürd bir hal alması komedi dozunu arttırıyor. Sinema yazarlarının elinden çıkma, eğlenceli bir zombi filmi izlemek isteyen her sinemasever <i>Ada: Zombilerin Düğünü</i>’nü görmeli.<b> <br/><br/><br/><font size="3">Geçmişe mazi derler</font></b> <br/><br/>Romantik komedi kalıpları yavaş yavaş dağılıyor artık yaşları geçkin oyuncuların başrollerde yer alıp orta yaş ya da üstü ilişkilerin anlatılması moda oldu neredeyse. Birkaç ay önce vizyona uğrayan Dustin Hoffman ile Emma Thompson’ın başrollerinde oynadığı <i>Last Chance Harvey</i>, ardından geçtiğimiz hafta vizyona giren <i>Morganlar Nerede</i> gibi filmler bunlara örnek. <i>The Holiday</i> ve <i>Something’s Gotta Give</i> gibi romantik komedilerin kadın yönetmeni Nancy Meyers’ın yönettiği <i>Its Complicated</i>, yani <i>İlişki Durumu Karmaşık</i>’ta boşanalı on yıl olmuş bir çiftin tekrar yakınlaşmasıyla yaşananlar anlatılıyor. <br/><br/>Jane ile Jake ayrılalı on yıl olmuş, Jake genç bir kadınla evlenmiş, hayatını sürdürmekte. Jane için ise durumu atlatmak daha zor, hayatını tekrar yoluna koyması epey bir vaktini almış, geçen yılların ardından zamanla hem çocuklarını büyütmüş hem de kendisine ait güzel bir pastane açmış. Oğullarının mezuniyeti için biraraya gelmekte zorunda kalan Jane ile Jake, aynı otelde kaldıkları sırada önce yemekte karşılaşıp daha sonra da içki içip dansa başlayınca, işleri karıştırırlar. Daha önce kocası tarafından aldatılan, arkadaşlarıyla kahve sohbetlerinde ikinci kadınları öteleyen Jane’in kendisi şimdi öteki kadın olmuştur. Diğer yandan Jane’in evini dekore eden mimar Adam ona karşı bir şeyler hissetmeye başlar. Uzun yıllar aşk adına sessizliğini korumuş olan Jane, böylelikle hem iki aşk arasında hem de geçmiş ile gelecek arasında kalıverir. <br/><br/>Kadının yükü hep daha ağır, boşanırken, çocuk büyütürken, yıllar sonra eski kocasıyla tekrar bir ilişkiye başlarken. Hayat Jake’e daha adil davranmış gözükse bile onun da her istediği olamıyor maalesef. Filmin merkezinde Jane var. Seyirci olan biteni Jane’in gözünden izleyip, ona göre anlamlandırıyor. Nancy Meyers’ın 2003 tarihli <i>Something’s Gotta Give</i> filminde de orta yaşını aşmış bir adam, genç sevgilisi ve onun annesi arasındaki karmaşık ilişkiler vardı. Anlaşılan Meyers yoluna bu çizgide devam ediyor gibi görünüyor. Oyuncular Alec Baldwin ve Meryl Streep olunca bu konuda bir aksama olmuyor, ne de olsa yılların tecrübesi var. Eğlenceli vakit geçirmek, isteyenler için soyu tükenmeyecek türden bir Hollywood filmi ama o kadar.</p>
<br/>
<br/>
<br/>



<br/>


<div id="taraf_not">
</div>

</div>


</div>
