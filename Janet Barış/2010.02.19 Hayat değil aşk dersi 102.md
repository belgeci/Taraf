# Hayat değil aşk dersi

*Janet Barış 19.02.2010*

<div class="taraf_structure_2col_1zq">
<div class="margen_n">



 <p>!f İstanbul tüm hızıyla devam ediyor, kimi filmler vizyonda da yerini alacak kimine ise sadece !f’te rastlayacaksınız ama bu hafta vizyona giren <i>An Education</i> yani <i>Aşk Dersi</i> çift taraflı, yani hem bu hafta !f’te gösterildi hem de festival bitmeden vizyona giriyor. <br/><br/>Ergenlik dönemindeki genç kız ya da başka bir tabirle lolita hikâyeleri ilgi çekici olur genellikle, bu kez ergenlikten de çıkmak üzere olan liseli bir genç kız olan Jenny var merkezde. Katı bir ailesi var, Oxford’da eğitim alması için programlanmış gibi ve yıl 1960’lar... Uslu uslu okula devam ederken bir gün cazibeli bir adama, Danny’ye rastlar Jenny. İlk başta ne olduğunu anlamasa da zamanla bu esrarengiz adamın hayatına dalar, büyüsüne kapılır, onunla birlikte yaşıtlarının yaşayamadığı şeyleri yaşamaktan memnundur; beklenmedik Paris seyahatleri, yemekler derken de eğitimini ihmal eder. Üstelik de bu konuda gayet katı gözüken ailesi, David’in Oxford’da tanıdıkları olmasını bir araç olarak görür ve birçok şeye göz yumar. <i><br/><br/>Aşk Dersi</i>, bir genç kızın kısa yoldan aradıklarına ulaşmaya çalışırken en önemli şeyden kendi hayatından fark etmeden vazgeçiyor olabileceğini anlatıyor ama bunu yaparken didaktik davranmıyor ya da herhangi bir şey öğütlemiyor. Jenny hayatı okuyarak, eğitilerek öğrenmektense yaşayarak, görerek deneyimlemek istiyor bu yüzden de diğer türlüsü sıkıcı geliyor bir noktadan sonra. Farklı deneyimler yaşamaya başlayınca gayet sığ gibi gözüken bir hayata sahip olan öğretmeni ya da diğer kızlar gibi sadece okullu olmaktan korkuyor ama zamanla kendi kendini eğitmenin ne denli önemli olabileceğinin ayırtına varıyor. <br/><br/>Filmin en önemli artılarından biri Nick Hornby’nin senaryosunu yazmış olması, romanlarıyla bildiğimiz Hornby, 1960’larda genç bir kızı irdelerken nasıl bakmış merak ediyor insan. Yönetmen Lone Scherfig’i ise daha öncesinde <i>Yeni Başlayanlar İçin İtalyanca</i> ve <i>Wilbur Ölmek İstiyor</i> gibi filmleriyle tanımıştık. <i>Aşk Dersi</i> daha farklı öncelikle bir dönem filmi, atmosfer, İngiltere’nin griliği başarılı bir biçimde geçiyor seyirciye. Birbirlerinden farklı olsa da önceki filmleri üzerinden de bakarsak Lone Scherfig’in karakterlerini ne kadar güzel işleyebildiğini görüyoruz, her zaman kendi yazmamış olsa da inşa edip, yontuyor. <i>Aşk Dersi</i> ayrıca üç dalda Oscar’a aday.<b> <br/><br/><br/><font size="3">Minimoylar geri döndü</font></b> <br/><br/>Ünlü Fransız yönetmen Luc Besson bu kez bir animasyonla çıkıyor seyircinin karşısına. <i>Arthur ve Minimoylar</i>’ın devamı olan <i>Arthur: Malazların İntikamı</i>, aslında animasyonla gerçek film görüntülerinin içiçe geçtiği bir film. Arthur dedesi gibi bir doğa savaşçısı. Henüz on iki yaşında olmasına rağmen doğaya ilişkin sınavları vermiş ve Minimoyların ülkesinde onuncu ay dönümünde onun için bir kutlama yapılacak. Arthur’un planları istediği gibi gitmeyince eve dönüş yoluna çıkmak zorunda kalır, bir de üzerine yardım çağrısı alınca Minimoyların tehlikede olduğunu düşünüp maceraya atılır.<i> <br/><br/>Arthur: Malazların İntikamı</i>, yönetmeni Luc Besson’un ağırlığını taşımıyor. Diyaloglar bazen çok anlamsız, karakterler de havada duruyor. Bir çocuk filmi olduğunun farkındayız ama yine de zamane animasyon filmlerinin bir hayli gerisinde kalıyor. Yine de doğayı sevmek açısından verdiği mesaj anlamlı olabilir. Öte yandan filmin kendi içinde bir bütünlüğü yok, anlamsız bir yerde bitiveriyor. Muhtemelen seri devam edecek ama yine de başka bir şekilde bağlansa daha farklı olabilirdi. Cem Yılmaz, Özkan Uğur ve Ozan Güven’in seslendiriyor olması da popülaritesini arttırabilir ama <i>Arthur: Malazların İntikamı</i>, Besson’dan beklenmeyecek kadar vasat bir çocuk filmi olarak kalıyor.</p>
<br/>
<br/>
<br/>



<br/>


<div id="taraf_not">
</div>

</div>


</div>
