# Aktivitenin kendisi a-normal

*Janet Barış 15.01.2010*

<div class="yazi">Sinema artık biraz da pazarlamayla ilgili hale geldi, öyle ki <i>Paranormal Activity</i> gibi düşük bir bütçeyle çekilmiş bir filmi bile milyonlar izledi. Sıradan bir korku-gerilim gibi gözüken <i>Paranormal Activity</i> çok da normal olmayan olayların yaşanmasıyla birlikte gelişen süreci ele alıyor. Oren Peli’nin yazıp yönettiği, aslında 2007 yapımı olan filmin farkı, kameranın durduğu yer. Daha önce <i>Blair Witch</i> gibi örneklerini gördüğümüz bu yöntem seyirci üzerinde etkili oluyor. Evin içerisinde bir kamera ve kamera üzerinden yani gözetliyormuşçasına anlatılan hikâye seyircinin gözündeki gerçekliği kat be kat arttırıyor. <br/><br/>Birlikte yaşayan bir çift evlerindeki seslerden rahatsız olunca bir kamera alırlar. Çok geçmeden Katie’yi küçüklüğünden beri takip eden bir ruhun yeniden harekete geçtiği anlaşılır. Bu sırada evde gizemli olaylar yaşanmakta, yaşanan bu olaylar çift uyurken bile kameraya alındığından görülebilmektedir. Yani seyirci tek mekânda geçen filmde oyunculardan biri kamerayı evin neresine koyarsa filmi oradan izliyor. Olayları dışarıdan izleyen, zaman zaman dalgalanan kamera adeta seyirciyle hareket ediyor. Sadece iki karakter var arada gelen medyum ile uğrayan arkadaş geçip gidiyor sadece. Kız arkadaşına yardımcı olmak isteyen Micah ise çabasının aksine itici duruyor. Korku filminden etkilenenler daha sonra üzerine düşünenler bu filme gitmeden önce biraz düşünmeli, zira “kelebek etkisi” yaratabilir. <b><i><br/><br/><br/>Kaptan Feza</i> biraz absürt biraz polisiye </b><br/><br/>Ümit Ünal’ı senaristliğiyle tanıdık ilk önce, sonra ilk uzun metrajlı <i>Dokuz</i>, bir ilk film için gayet başarılıydı. Sonrasında ise farklı arayışlara girdi Ünal. <i>Ara</i>, ilginç bir çalışmaydı mesela <i>Gölgesizler</i> uyarlaması ise zor bir romanın perdeye Ümit Ünal tarzıyla yansımasıydı, yönetmen <i>Dokuz</i> ve <i>Ara</i>’nın ardından daha kapsamlı bir film yükü altına girmişti. <i><br/><br/>Kaptan Feza</i> ise nereye oturtulabileceği pek de belli olmayan, absürt bir polisiye örneği. Mafya işlerine fakirlikten bulaşmış olan Ömer patronu ölünce köye dönmeye karar verir ama işleri devralan oğlu, Ömer’in biletini çoktan kesmiştir. Ömer’in babası eski bir sinema artisti, <i>Turist Ömer Uzay Yolunda</i>’dan hallice olan <i>Kaptan Feza</i>’nın uzayda geçen filmleri hâlâ televizyonlarda dönüyor. Ömer biletinin kesildiğini anlayınca kaçmaya çalışır bu sırada çıkan çatışmanın ardından kendini gecekondu mahallesinde bir evde bulur. Burada babasına hayran akşam sabah Kaptan Feza filmleri izleyen küçük Asu’yla tanışır. Babasına çok benzeyen Ömer’i Kaptan Feza sanan Asu, onun babaannesi Solmaz ve Asu’yla kendi kızı gibi ilgilenen Elif’le birlikte tek bir günü geçirmek zorunda kalır. <br/><br/>Film Ömer eve girene kadar tam da zihinde oturmuyor, diyaloglar havada kalıyor biraz da, eve geçtikten sonra da boşluklar dolmuyor, bir eksiklik var tüm bu yaşananlar gerçekçi görünmüyor perdede, seyirciye geçmiyor, herhangi bir etki yaratmıyor. Bu arada ortaya çıkan şiddet, kan gövdeyi götürürken yaşananlar da bütün bu boşlukları dolduramıyor. <i>Kaptan Feza</i> Ünal filmografisi içerisinde biraz ‘garip’ duruyor açıkçası, üstünkörü kotarılmaya çalışılmış sahneler, zoraki, yapay diyaloglarla birleşince Ünal’dan beklemediğimiz bir film izlememizi sağlıyor. <b><i><br/><br/><br/>Pıtırcık</i> ve dostları</b> <br/><br/>Çocuk filmlerini genelde animasyon olarak izledik son zamanlarda. Animasyonların da farklı bir havası var ama ete kemiğe bürünmüş şirin çocuklarla dolu renkli bir dönem filmi izlemenin keyfi de bir başka oluyor. Rene Goscinny’nin yazdığı <i>Le Petit Nicholas</i> diye bildiğimiz Türkçeye de <i>Pıtırcık</i> adıyla çevrilen, çocukların da çok sevdiği Pıtırcık’ı beyazperdeye aktaran ise Laurent Tirard. <br/><br/>Pıtırcık bir gün annesi ve babasının hareketlerinden bir kardeşi olacağı sonucuna varır. Daha önce kardeşi olan bir arkadaşının anlattıklarını gözünde büyüten Pıtırcık ailesinin bebek doğmadan önce onu ormana bırakacaklarını düşünür. Bunun üzerine arkadaşları Gümüş, Lüplüp, Dalgacı ve Toraman’la birlikte bir plan yapmaya başlarlar. Bu plana zaman zaman fazla ders çalışan ve öğretmen sevdalısı olduğu için arkadaşlarını her an arkadan vurabilecek bir tip olan Çarpım da dahil olur. <br/><br/>Çocuk romanlarını aktarmak daha kolay gibi gözükebilir ama gayet özenli bir çalışma <i>Pıtırcık</i>. Dönemin atmosferi, kısa pantolonlu çocuklar ve görüntüleriyle bambaşka bir masal dünyasına götürüyor seyircisini. Karakterler çok şirin, hele ki elinden reçelli ekmeğini bırakmayan tombik Lüplüp ile derslerde uyuyan Dalgacı kendi dünyasındalar, başroldeki Pıtırcık’tan bile daha sevimli olabiliyorlar çoğu zaman. Bir dönem çocukların ellerinden bırakamadığı <i>Pıtırcık</i> serisi böylelikle perdede de seyirciyle buluşuyor. Öte yandan en sevimsiz, ispiyoncu gibi gözüken Çarpım’a bile kızamıyor insan. Çocukların çok seveceği bir film Pıtırcık ama büyükler de en az çocuklar kadar keyif alabilir ziya yarattığı görsel atmosfer çok orijinal.</div>
