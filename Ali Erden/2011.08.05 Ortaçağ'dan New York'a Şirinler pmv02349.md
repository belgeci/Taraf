# Ortaçağ’dan New York’a Şirinler

*Ali Erden 05.08.2011*

<div class="yazi"><img align="left" alt="Ortaçağ’dan New York’a Şirinler" border="0" src="http://www.taraf.com.tr/fotoraflar/makaleler/ortacag-dan-new-york-a-sirinler_3728_orijinal.jpg" style="border-right-width:10px; border-color:#FFFFFF"/><p>Belçikalı çizgi romancı Peyo’nun eserinden sinemaya ilk defa uyarlanan <i>Şirinler</i>, üç boyutlu halleriyle gerçekten şirinler. Raja Gosnell’in yönettiği film, Hollywood tarafından üçleme olarak beyazperdeye aktarılacak. <i>Şirinler,</i> “Mavi Ay Festivali”ni yaşarken, Gargamel bir sihir denemesiyle tesadüfen onların Şirinköyü’nün yerini buluyor. Elbette bunda Sakar Şirin’in de payı var. Ardından da macera başlıyor. 99 mavi Şirin Gargamel’den kaçarken, Şirin Baba, Şirine, Güçlü Şirin, Sakar Şirin, Somurtkan Şirin, Gargamel’den kurtulmak için girdabın kapısına uçuyor ve Ortaçağ’dan 21. yüzyıla, New York’a doğru zaman yolculuğuna çıkıyorlar. Central Park’a düşen Şirinler, reklamcı Patrick Winslow’la buluşuyor önce. Patrick, “rüyalardaki kadın” Grace’le evli ve bir bebek bekliyorlar. Sakar Şirin, Patrick’in kutusuyla eve geldikten sonra herkes için heyecanlı macera da başlıyor. Çünkü, Baba Şirin ve diğerleri de eve düşüyorlar. Elbette Gargamel ve kedisi Azman da var. Tek hedefi Şirinleri bulup sihirli iksiri elde etmek. Baba Şirin, mavi ayın doğduğunu gözlemlemek için teleskopa ihtiyaç duyuyor. Şirinlerin, Winslow ailesiyle sıcak iletişimi hemen gerçekleşmiyor. Önce birbirlerinden korkuyorlar, sonra da birbirlerini çok seviyorlar. Elbette sonunda mutluluk hepsi için geliyor. Gargamel ve Azman dışında tabii...</p>
<p><b><br/>Şirinler komünist mi</b></p>
<p>Şirinler’i yaratan Belçikalı sanatçı Peyo’nun bu çizgi dizisi 1958’de Belçika’da yayımlandı. Asıl adı Pierre Culliford olan Peyo, 1928’de Brüksel’de doğdu ve 1992’de yine aynı şehirde öldü. Şirinler, doğrudan dünyaya gelmedi. 1947’de <i>Le Journal de Spirou</i> çizgi roman dergisinde yayımlamaya başlanan çizgi roman<i> Johan et Pirlouit/ Küçük Prens’</i>in 1958’deki macerasında görünmüşler ilk defa. Maceraları Ortaçağ’da geçen <i>Küçük Prens</i>’i, ülkemizde 1960 yılında Bilgi Yayınları çizgi roman tutkunlarıyla buluşturmaya başladı. <i>Küçük Prens</i>’i, 1972’den 1984’e kadar Şilliler Yayınevi, önce haftalık fasikül, sonra da ciltleyerek yayımladı. <i>Şirinler</i> çizgi romanı ülkemizde yayımlanmadı, ama <i>TRT</i>’nin tek kanal ve siyah-beyaz olduğu 1980’li yıllarda çizgi dizi film olarak gösterildi. Şirinler’in İngilizcesi “Smurf”. Bazıları, İngilizce harflerden yola çıkarak “Şirinler”in komünist olduğunu iddia ettiler. Harflerin açılımı da şöyleymiş: “Socialist Men Under Red Flag”, yani “Kızıl Bayrak Altında Sosyalist Adamlar...” Ama, Şirinler’in gerçek faşizm idealini temsil ettiğini, hatta Yahudi düşmanı olduğunu iddia edenler de var tabii ki. </p>
<p><b> </b></p>
<p><b><br/>Marilyn Monroe’ya selamlar</b></p>
<p>Live-action animation hybrid (melez canlı aksiyon animasyon) tekniğiyle çekilen filmde, bütün her şey gerçek mekânlarda geçerken, sadece Şirinler animasyon olarak yansıyor perdeye.
                                    	<br/><br/>
<a class="lnk2" href="/web/20111010111328/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111010111328/http://taraf.com.tr/ali-erden/makale-ortacag-dan-new-york-a-sirinler.htm)
