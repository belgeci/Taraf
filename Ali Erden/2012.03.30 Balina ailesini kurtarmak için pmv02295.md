# Balina ailesini kurtarmak için

*Ali Erden 30.03.2012*

<div class="yazi"><img align="left" alt="Balina ailesini kurtarmak için" border="0" src="http://www.taraf.com.tr/fotoraflar/makaleler/balina-ailesini-kurtarmak-icin_4670_orijinal.jpg" style="border-right-width:10px; border-color:#FFFFFF"/><p>1988, Alaska... <b><i>Büyük Mucize/ Big Miracle</i></b>’de anlatılanlar gerçek. Film, asıl işi kameramanlık olan <b>Thomas Rose</b>’un <b><i>Freeing the Whales</i></b> kitabından uyarlanmış. Alaska’da Point Barrow, Eskimoların deyişiyle Nuvuk’ta buz arasına sıkışmış bir gri balina ailesinin kurtarılma hikâyesini anlatıyor film. Başkan Ronald Reagan’ın son yılı ve seçim var. Reagan’ın yardımcısı George Bush Başkanlığa aday oluyor. Bush petrolcülerin desteklediği biri. Alaska’da buzun derinliklerinde petrol çıkarılmasına izin verilmiş. J.W. McGraw, Alaska’da petrol çıkarma hakkını kazanıyor. Greanpeace’ten aktivist Rachel Kramer, sadece doğa için değil, o doğanın bir parçası olan vahşi doğanın korunması için mücadele veriyor. Alaska’nın yerlileri Inupiatlar. Etinden ve yağından yararlanmak için mızrakla balina avcılığı yapıyorlar, sadece beslenmek için. Yaşlı Malik, torunu Nathan’ın Eskimo geleneklerini unutmaması için balina avına çıkartıyor onu. Televizyon muhabiri Adam Carlson, raslantıyla buzun arasında sıkışmış gri balinaların farkına varıyor. Bu görüntüleri televizyonda yayınlayınca olay, yavaş yavaş bu insanların ilgisini çekmeye başlıyor. Erkek, dişi ve yavrudan oluşan balinalara Fred, Vilma ve Bambam adını veriyorlar. 1960’ların ünlü çizgi dizi filmi <i>Taş Devri</i>’nin karakterlerinin adı. Yavru Bambam yaralı. Anne ve babası, Fred ve Vilma, sıkıştıkları bu buz havuzunda yavruları Bambam’ı yaşatabilmek için büyük mücadele veriyorlar.</p>
<h3><br/>Hepsi onlar için...</h3>
<p>Adam’ın yaptığı haberlerin ardından önce medya, sonra da turist akınına uğruyor bu küçük kasaba. Filmde, balina ailesinin kurtarılması için verilen mücadelenin yanında, iki eski sevgili Rachel ve Adam arasında aşk yeniden doğuyor. Hatta başka bir aşk da, Beyaz Ev çalışanı Kelly Meyers’le ABD Ulusal Muhafız Birliği’nden Albay Scott Boyer arasında gelişiyor. Bu aşklar yeşerirken, yardımlar gelene kadar Inupiatlar bir şeyler denemeye başlıyorlar. Sıcaklığın hep sıfırın altında olduğu Alaska’da balina ailesin yaşatabilmek çok zorlu bir savaş. Balinaların sürekli buzda açılmış delikten hava solumaları gerekiyor. Inupiatlar, motorlu testereleriyle buzda sürekli delik açıyorlar. Sekiz kilometre uzaklıktaki okyanusa ulaşmak kolay değil. Olaya, gönülsüz de olsa Beyaz Ev de dâhil oluyor. Petrolcü McGraw, petrol platformunu taşımak için Ulusal Muhafız Birliği’nden yardım istiyor. Dev helikopterler, devasa platformunu taşımakta zorlanırken, “büyük düşman” Sovyetler Birliği’nin donanmasından yardım istiyor Amerikan hükümeti.
                                    	<br/><br/>
<a class="lnk2" href="/web/20120712062744/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ali-erden/makale-balina-ailesini-kurtarmak-icin.htm), [web.archive.org (arşiv bağlantısı)](http://web.archive.org/web/20120712062744/http://www.taraf.com.tr:80/ali-erden/makale-balina-ailesini-kurtarmak-icin.htm)
