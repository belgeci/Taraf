# Sadakatsizliğin erkek hâli çok eğlenceli

*Ali Erden 14.09.2012*

<div class="yazi"><p>Bu hafta vizyona giren <b><i>Sadakatsizler/ Les Infideles</i></b> tam anlamıyla erkekler üzerine bir antoloji. <b>Emmanuelle Bercot</b>, <b>Fred Cavayé</b>, <b>Alexandre Courtès</b>, <b>Michel Hazanavicius</b>, <b>Eric Larttgau</b>, <b>Gilles Lellouche</b> ve <b>Jean Dujardin</b> epizodik bu filmde erkek çapkınlığı ve sadakatsizliğine ilişkin belgesel gibi bir film ortaya koymuşlar. İlk bölüm, polisiye-gerilimleriyle bilinen Fred Cavayé’nin. Fred ve ve Greg’in aldatmaları yansıyor önce ekrana. Greg Stéphanie’yle, Fred Ariane’la evli. Stéphanie, kocasının aldatmalarının kokusunu alan kadınlardan. Bunun yersiz olmadığı çok geçmeden perdeye yansıyıveriyor. Greg ve Fred, diskoda tanıştıkları iki fahişeyle aynı otel odasında karılarını bir güzel aldatıyorlar, eğlenerek. Aldatmak onlar için su içmek kadar doğal. <b>“Bernard”</b> bölümünde Bernard, küçük bir iktidarsızlık sorunu yaşıyor. Hastanede doktorun gözetiminde bir fahişeyle beraber oluyor. Hastaneye karısı gelince işler karışıyor. <b>“İyi Vicdan”</b>, bu skeç filmin en iyi bölümü. Michel Hazanavicius’un yönettiği bu bölümde acemi çapkın Laurent’ın maceraları yansıyor perdeye. Hazanavicius, dönüşüm sancıları yaşayan 1920’lerin sessiz sinemasına selam gönderdiği ve Akademi’den beş Oscar kazanan 2011 yapımı <i>Artist/ The Artist</i> filminin yönetmeni. Hazanavicius, bu filmiyle En İyi Yönetmen dalında Oscar da almıştı. Evet Laurent... Tarım semineri için iş arkadaşlarıyla Paris dışındaki bir otelde boş vakitlerini değerlendirmek için kadın avına çıkan Laurent, resepsiyondaki İspanyol kız Julia’ya asılsa da zamanı ayarlayamıyor. Başlarda burun kıvırsa da orta yaşlı Christine’le ilgilenmeye başlıyor, ama o bile kolay değil. Tekerlekli sandalyedeki adam Nicolas, karizmasıyla kadınları başına topluyor. Anlattığı fıkralar komik olmasa bile kadınlar onun anlattıklarına gülüyorlar. Laurent, kadınları etkilemenin yolunun komik şeyler anlatmak olduğunu anlasa da yine başarılı olamıyor. Aslolanın komik fıkralar değil, karizma olduğunu anlayamıyor zavallı Laurent. Otobüsle ev yoluna düştüklerinde fonda Fransız şarkıcı <b>Charles Trenet</b>’nin “<i>Fidele</i>” şarkısı duyuluyor.
                                    	<br/><br/>
<a class="lnk2" href="/web/20130520200842/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ali-erden/makale-sadakatsizligin-erkek-hali-cok-eglenceli.htm), [web.archive.org (arşiv bağlantısı)](http://web.archive.org/web/20130520200842/http://www.taraf.com.tr/ali-erden/makale-sadakatsizligin-erkek-hali-cok-eglenceli.htm)
