# Anarşist müzisyenlerin şehir deneyleri

*Ali Erden 29.07.2011*

<div class="yazi"><img align="left" alt="Anarşist müzisyenlerin şehir deneyleri" border="0" src="http://www.taraf.com.tr/fotoraflar/makaleler/anarsist-muzisyenlerin-sehir-deneyleri_682_orijinal.jpg" style="border-right-width:10px; border-color:#FFFFFF"/><p>Anlamı <i>Gürültünün Sesi</i> olan 2010 yapımı İsveç-Fransa ortak yapımı <i>Sound of Noise/ Yaşamın Ritmi</i>, deneysel müziğe adanmış anarşist bir film. Hikâye, İsveç’in güneyindeki muhteşem liman şehri Malmö’de geçiyor. Ola Simonsson ve Johannes Stjarne Nilsson’un bu farklı ve deneysel filmi, gerçekten müzisyenleri gibi anarşist. Simonsson-Nilsson ikilisi, 2001 yılında <i>Music for One Apartment and Six Drummers/ Müzik İçin Altı Davulcu ve Bir Daire</i> kısa filmini çekmişlerdi daha önce. Bu filmde de, deneysel müzik yapan müzisyenler Sanna Persson, Magnus Börjeson, Johannes Björk, Fredrik Myhr ve Anders Vestergard oynuyordu. <i>Yaşamın Ritmi</i>, bu kısa filmden ilham alıyor. Bu müzisyenler, deneysel müziklerini yaparken, beslendikleri İtalyan fütürist ressam ve besteci Luigi Russolo’nun (1883-1947), <i>The Art of Noises/ L’Arte dei Rumori</i>, yani <i>Parazitler Sanatı</i> manifestosundan etkilenmişler. Russolo için şehirde ve doğada her şeyden ses elde edilip gürültülü müzik yapılabilir. Elektro deneysel müzik yapanlar, Russolo’nun özellikle perküsyon önermelerinden yardım aldılar. Simonsson-Nilsson ikilisinin filmindeki anarşist ve deneysel müzisyenler, ağırlıklı olarak perküsyonla müziklerini kulaklara gönderiyorlar. </p>
<p>Yönetmenlerden Simonsson, 1969 doğumlu ve filmler çekerken besteler de yapıyor. Yine 1969 doğumlu diğer yönetmen Nilsson, film çekmenin yanında karikatüristlik ve illüstratörlük de yapıyor. </p>
<p><b><br/>Şehre müzik dinletmek...</b></p>
<p>Bir minibüsün içinde, Sanna Persson arabayı sürerken, Magnus Börjeson da arkada <br/>davulu olabildiğince gürültülü çalıyor. Peşlerinde de motosikletli bir polis. Magnus, bateriyi polise doğru fırlatırken minibüs de yoldan çıkıyor. Bir zaman sonra polis olay mahalline geliyor. Seyirci orada, polis dedektifi Amadeus Warnebring ve ‘metronom’la tanışıyor. Polis, minibüste bomba olduğunu sanırken Amadeus, duyduğu o sesi çok iyi biliyor. Minibüse doğru yürüyen Amadeus, minibüsteki metronomu sakince alır ve bu aletin sahibini aramaya koyulur. Amadeus ve metronom, davulcuların deneysel müzikleri kadar fenomenler. Metronom, müzik ve gürültü kadar takıntılı bir şey. Metronom, sözlük anlamıyla sabit bir ritim elde etmek için belli aralıklarla vuruş sesleri çıkartan bir alete deniyor. Sanna, ortalığı gürültüye boğduklarında her daim bu mekanik aleti de kullanıyor. Amadeus’un takıntısı, çocukluğunda ailesinin müzisyen olması için onu zorlarken, metronomu da kullanması. Ailesi, Mozart gibi önemli bir müzik dâhisi olabilmesi umuduyla ona Amadeus adı vermiş. Küçük kardeşi Oscar, asıl Amadeusluğu hak ederek, İsveç’teki filarmoni orkestrasının ünlü bir şefi olmuş. Polis dedektifi olan Amadeus, kadınsız, uykusuz ve sonsuza kadar yorgun bir insan. Yönetmenler, bazı anlarda kameralarını, Amadeus’un ruh haliyle buluşturmuşlar. Arada bir Amadeus ve bu kamera, sakin ve sükûnet içindeler. Belki de gürültülü ve deneysel müziklere aşina olmayan seyirci de bir an için o sükûtun içinde oluyor.
                                    	<br/><br/>
<a class="lnk2" href="/web/20111010105647/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111010105647/http://taraf.com.tr/ali-erden/makale-anarsist-muzisyenlerin-sehir-deneyleri.htm)
