# Bir aile üstünden hayatın anlamı

*Ali Erden 25.11.2011*

<div class="yazi"><img align="left" alt="Bir aile üstünden hayatın anlamı" border="0" src="http://www.taraf.com.tr/fotoraflar/makaleler/bir-aile-ustunden-hayatin-anlami_7168_orijinal.jpg" style="border-right-width:10px; border-color:#FFFFFF"/><p>Filmi seyrederken bazı anlarda kendimizi Godfrey Reggio’nun 2002 yapımı <i>Yaşam Savaşı/ Naqoyqatsi: Life as War</i> belgeselinin içindeymiş gibi hissettik. Elbette Terrence Malick’in 2011 yapımı <i>Hayat Ağacı/ The Tree of Life</i> filminde, ölümün ve hayatın kökenini belgesel tadında anlattığı bölümler özgün. </p>
<p>Film, 1960’larda açılıyor. Güneşli ve mutlu bir günde kapıya bir postacı gelir ve evin annesine bir mektup verir. Mektupla Vietnam Savaşı’na katılan 19 yaşındaki oğullarının ölüm haberini alan aile, o an yıkılıyor ve Tanrı’nın varlığını sorgulamaya girişiyor.</p>
<p>Film, aslında ayetlerle açılıyor. Bu haberden sonra yönetmen Malick, izleyiciyi milyonlarca yıl geriye giderek dünyada hayatın doğuşuna ve kaynağına götürüyor. 100 milyon yıl önce dünya buzlar içinde ve büyük bir göktaşı dünyaya çarpıyor. Yanardağlar lav fışkırtıyor, buzlar eriyor, okyanuslar oluşuyor ve hayat okyanuslarda başlıyor.</p>
<p>Bundan 65 milyon yıl önce başka bir göktaşı dünyaya çarpıyor ve dinozorlar yeryüzünden siliniyor, değişik yaşam forumları ortaya çıkıyor. İki milyon yıl önce de atalarımız yeryüzünde görünüyor. Malick, dinozorlardan sonrasını göstermiyor. Filmde insanların hikâyeleri öne çıkıyor. İnsanlar, Tanrı’ya tüm güvenleriyle inançlarını gösteriyor. Filmi seyrederken, Tanrı’nın iyi insanlara “büyük ceza”lar verdiğini hissediyorsunuz. O’Brien ailesi gibi.</p>
<h3><br/>Baba-oğul çatışması...</h3>
<p>Belgesel bölümünden sonra film 1950’lere gidiyor. Hikâye, Teksas’ın Waco şehrinde geçiyor. Üç oğulları olan O’Brienlar mutlu bir aile. Muhafazakârlar ve dinlerine bağlılar. Her pazar düzenli kiliseye giderler. Bu perdeye pek yansımıyor; ama din ve Tanrı, aile için hayat kadar önemli. Duasız sofraya oturulmuyor. Babanın katı disiplini oğullarının üzerinde hissediliyor. Uçak fabrikasında çalışan babanın üstleri var ve emirler alıyor. Baba, büyük oğlu Jack’in kendi işinin patronu olması için müziğe yönlendirmeye çabalarken, oğlunu bir baskı çemberinin içinde sıkıştırıyor. Jack, babasının ölmesini bile istiyor. Anne, yumuşak ve şefkatli. Ama bir noktadan sonra oğullarının üzerindeki baskıya dayanamıyor. İşinde yükselebilmek için buluşlar yapan ve buluşları için patent alma mücadelesi veren baba, bir gün Uzakdoğu’ya gidince eve bayram geliyor ve çocuklar özgürce hayatlarını yaşıyor.</p>
<p><strong>Oscar’ın en güçlü adaylarından<br/></strong><br/>Bu yılki 64. Cannes Film Festivali’nde Altın Palmiye kazanan film, 59. San Sebastian Film Festivali’nde FIBRESCI Büyük Ödülü’ne değer görülürken, Oscar’ın da en güçlü adaylarından biri olarak gösteriliyor. Ama Akademi Cannes’da Altın Palmiye kazanan filmlere çoğu zaman mesafeli duruyor. Bunun geçmişte birçok örneği var. </p>
<p>Filmde, doğa görüntüleri üzerinde Gustav Mahler’in <i>I. Senfonisi</i>’ni duyuyorsunuz. Bach, Schumann gibi büyüklerin de müzikleri var. Schumann’ın <i>Piyano Konçertosu</i> (<i>minör op. 54</i>), sanki bir insanın dalgalanan duygularını yansıtıyor gibi geliyor kulağa. Elbette Mozart’ın <i>16. Piyano Sonatı</i> da filmin ruhuyla buluşuyor. Elbette Alexandre Desplat’nın muhteşem besteleri de unutulmamalı. </p>
<p>Film, yoğun olarak “izlenimci-empresyonist” estetikten beslenmiş. Parlak doğal ışıklar, kamera objektifinin kendini hissettirmesi bu estetiği duyuruyor. “İzlenimci” estetiğin yoğun olduğu anlarda izlenimci bir tabloya bakıyorsunuz sanki. Ama yönetmen filminde “gerçeküstücü-sürrealist” fotoğraflar da oluşturuyor; sadece dinozorlar bölümünde değil. Jack’in doğumuna metafor yapan sahne de bu estetikten besleniyor, final bölümü de. Yönetmen az da olsa “dışavurumcu-ekspresyonizm” estetiğinden de yararlanıyor. Bu anlarda gölgelerin yansımasını öne çıkartıyor. Ağaç metaforu da filme derinlik katmış. Filmdeki muhteşem fotoğraflar, önemli kameramanlardan Meksikalı Emmanuel Lubezki’ye ait. Büyük yönetmen Malick’in önceki filmlerini görmüşseniz, daha çok iç sesi duyarsınız; bir monolog gibi. Usta bu filminde de diyalogdan çok monologa ağrılık vermiş. Malick, içine kapanık bir yönetmen. 1943’te Illinois’da doğan yönetmen, bu iletişim sorunları yüzünden şu âna kadar sadece beş film yönetebildi 1973’ten bu yana.</p>
<h3><br/>Hayat Ağacı/ The Tree of Life</h3>
<p><b><br/>Yönetmen-Senaryo:</b> Terrence Malick</p>
<p><b><br/>Müzik:</b> Alexandre Desplat</p>
<p><b><br/>Görüntü:</b> Emmanuel Lubezki</p>
<p><b><br/>Oyuncular:</b> Brad Pitt (Baba), Sean Penn (Jack), Jessica Chastain (Anne), Hunter McCracken (Çocuk Jack), Fiona Shaw (Büyükanne)</p>
<p><b><br/>Yapım:</b> River Road-Cottonwood (2011)</p>
<p></p>
<p><b> </b></p>
<h3>Cronenberg psikanalize bakıyor</h3>
<p>1943’te Toronto’da doğan David Cronenberg, sinemanın genetikçisi olarak anılıyor.
                                    	<br/><br/>
<a class="lnk2" href="/web/20120127070556/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ali-erden/makale-bir-aile-ustunden-hayatin-anlami.htm), [web.archive.org (arşiv bağlantısı)](http://web.archive.org/web/20120127070556/http://www.taraf.com.tr:80/ali-erden/makale-bir-aile-ustunden-hayatin-anlami.htm)
