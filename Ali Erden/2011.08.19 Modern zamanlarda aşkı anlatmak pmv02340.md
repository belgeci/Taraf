# Modern zamanlarda aşkı anlatmak

*Ali Erden 19.08.2011*

<div class="yazi"><img align="left" alt="Modern zamanlarda aşkı anlatmak" border="0" src="http://www.taraf.com.tr/fotoraflar/makaleler/modern-zamanlarda-aski-anlatmak_6592_orijinal.jpg" style="border-right-width:10px; border-color:#FFFFFF"/><p>Toskana bölgesindeki tarihîi Prato şehrinde 1962’de doğan İtalyan yönetmen Giovanni Veronesi, üçleme olarak çektiği <i>Manuale d’Amore</i> filmini tamamlıyor. 2005 ve 2007 yıllarında ilk iki filmi çeken yönetmen Veronesi, finali Robert De Niro’yla yapıyor. Carlo Verdone bu üçlemenin hepsinde yer aldı. Üçlemenin ikinci filminde Monica Bellucci ve Riccardo Scamarcio yine vardı. Önceki iki film dört bölümden oluşuyordu. Üçlemenin son filmindeyse üç bölüm var: “Gençlik” (giovinezza), “Vade” (maturita) ve “Ötesi” (oltre)... Türkçe anlamı “Aşkın El Kitabı” olan <i>Manuale d’Am3re</i> adlı filmin hikâyesi Toskana’nın Castiglione della Pescaia sahil kasabasıyla bir açık hava müzesi olan başkent Roma’da geçiyor. İnsanı kendine hemen bağlayan Castiglione della Pescaia’nın dar sokaklarında yapılan üç tekerlekli “Moto Guzzi”lerin yarışı insanı büyülüyor. Bu üç tekerlekli küçük motosiklet kamyonetler 1970’li yıllarda Türkiye’de de vardı. </p>
<p>Filmde aşk okunu “Cupido” fırlatıyor. “Cupido”, Roma mitolojisinde bir “aşk tanrısı”, tıpkı Yunan mitolojisindeki “Eros” gibi. Yönetmen Robert De Niro’nun Vietnam gazisi Travis’i canlandırdığı Martin Scorsese’nin 1976 yapımı <i>Taxi Driver / Taksi Şoförü</i> filmine de selâm göndermiş. Ne de olsa bu filmde de De Niro oynuyor. Atalarının topraklarına gelen De Niro, kusursuz İtalyanca konuşuyor bu filmde. Film, “Önsöz” (prolog), “Üç bölüm” ve “Sonsöz”den (epilog) oluşuyor. “Sonsöz”, finaldeki bebeğin doğuşuydu. Bebek, hem umut hem de gelecek anlamına geliyor. Yönetmen, iç ve dış mekânları neredeyse eşit kullanmış. Adrian’ın dairesi de şehrin ruhuyla buluşuyor, insana huzur veriyor. Gerçekten birinci ve üçüncü bölüm huzurlu ve iyi geliyor. Filmin estetiği de doğal olarak bölümlerde birbirini tamamlasa da ilk bölümdeki kamera daha hareketli.</p>
<p><b><br/>Birinci Bölüm: Gençlik...</b></p>
<p>Ön jenerikteki “Önsöz”le genç “Cupido”, seyirciye aşk üzerine bir şeyler anlatırken okunu ilk hikâyedeki Roberto ve Sara’nın aşkına fırlatıyor. Aşkın ilk gençlik devri de böylece başlıyor. Roma’da genç avukat Roberto, Sara’yla nişanlı ve evlenmeleri de yakın. Sara, bir an bu aşkı sorgulamaya başlıyor. Erkeklerin hemen yorumlaması kolay olmayan bir şey bu. Roberto, ilk işi için Toskana’nın Castiglione della Pescaia sahil kasabasına yolculuk yapıyor. Amacı, Hector Michelacci, eşi ve zihinsel engelli oğullarının yaşadığı çiftlik arazisini ellerinden küçük bir para karşılığı almak. Kasaba, eğlenceli ve şakacı insanlarla dolu. İşini hemen çözemeyen Roberto, kasabanın “üç yıldızlı” oteline yerleşiyor önce. Sonra da deli dolu ve maceracı güzel sarışın Micol’le tanışıyor. Yarışa meraklı Micol, şehirli Roberto’ya ilgi gösteriyor. Kasabanın erkekleri de Micol’e sırılsıklam âşık. Castiglione della Pescaia’nın dar sokaklarında “Moto Guzzi” yarışından sonra Roberto Micol’ün dünyasına giriyor ve oranın macera dolu çılgın bir dünya olduğunu anlıyor.
                                    	<br/><br/>
<a class="lnk2" href="/web/20111010110550/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111010110550/http://taraf.com.tr/ali-erden/makale-modern-zamanlarda-aski-anlatmak.htm)
