# Kadın asla yenilmez, ama...

*Ali Erden 07.02.2014*

<div class="yazi"><img align="left" alt="Kadın asla yenilmez, ama..." border="0" src="http://www.taraf.com.tr/fotoraflar/makaleler/kadin-asla-yenilmez-ama_6660_orijinal.jpg" style="border-right-width:10px; border-color:#FFFFFF"/><p>Film, 1906 yılında Avustralya’da açılıyor. Vince takılı kamera, gökyüzünden sağa doğru kayıyor ve yavaşça çimlerin üzerindeki küçük kıza yaklaşıyor. Film, 1961 yılına, Londra’ya gidiyor hemen ve evinde yalnız yaşayan yazar PL Travers’ın şimdiki hâlini gösteriyor. Hikâye, 1900’lerin başıyla günümüzü, 1960’ları koşut kurguyla iç içe anlatıyor. Amerikalı yönetmen <b>John Lee Hancock</b>’un <b><i>Saving Mr. Banks/ Mr. Banks</i></b><i> </i>filminin kurgu dili, <b>Francis Ford Coppola</b>’nın 1974 yapımı <i>The Godfather Part II/ Baba 2</i> filmiyle neredeyse aynı. Olumlu anlamda söylüyoruz. Hancock, zamanlararası geçişlerde öyle başarılı ki, bu birbirine uzak iki dönem zihinsel olarak karışıklık yaratmıyor insanda. Tersine sıcaklık bile gönderiyor. Hatta çocuklar bile tat alabilir bu anlatımdan. Film gerçekten insanın kalbini ısıtıyor. </p>
<p><b><br/>SİSİN İÇİNDEKİ KEŞİFLER...</b></p>
<p>PL Travers’ın çocukluğu ve şimdiki hâli. Kendi adıyla anılan Hollywood’un büyük stüdyolarından birinin sahibi Walt Disney’in en büyük düşü, PL Traveres’ın <i>Mary Poppins</i> romanını müzikal-komedi olarak beyazperdeye aktarabilmek. Walt, bu romanın haklarını alabilmek için tam yirmi yılını vermiş. Parasız kalan PL Travers, menajerini ikna etmesiyle Los Angeles’a, “<b>düşler fabrikası</b>”na isteksiz de olsa gidiyor. Dıştan, yani Walt’un gözleriyle bakılınca bu kadının kaprisli ve aşılmaz biri olduğunu düşünüyorsunuz. Ama PL Travers’ın zihninden düşen geçmişin içinde dolaşınca, onun da haklı taraflarının olduğunu fark ediyorsunuz. </p>
<p><b><br/>HERKESİN BİR HİKÂYESİ VAR</b></p>
<p>Zeki Walt, katı görünen bu kadının kalbine giden patika yolu keşfediyor. Herkesin bir hikâyesi var çünkü... Filmde, 1960’ların ruhu ve atmosferi hissediliyor. En unutulmaz anlardan biriyse, bizde “<i>Gökten İnen melek</i>” adıyla vizyona çıkmış “<i>Mary Poppins</i>” filminin 1964’te Hollywood’daki galasıydı belki de. Filmden anlar yansırken, <b>Julie Andrews</b>’u bir kez daha perdede görmek insanı büyülüyor, aşkı çağırıyor. </p>
<p><b><i><br/>MR. BANKS </i></b></p>
<p><b><br/>Yönetmen: </b>John Lee Hancock<b><br/>Senaryo:</b> Kelly Marcel-Sue Smith<b><br/>Görüntü Yönetmeni:</b> John Schwartzman<b><br/>Oyuncular: </b>Tom Hanks, Emma Thomson, Colin Farrell, Annie Rose Buckley, Ruth Wilson, Paul Giametti</p><b>
<p><br/>ailerden@hotmail.com</p>
<p></p></b> 
</div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20140208022153/http://taraf.com.tr/ali-erden/makale-kadin-asla-yenilmez-ama.htm)
