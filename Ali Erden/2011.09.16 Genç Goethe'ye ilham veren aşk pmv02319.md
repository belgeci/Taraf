# Genç Goethe’ye ilham veren aşk

*Ali Erden 16.09.2011*

<div class="yazi"><img align="left" alt="Genç Goethe’ye ilham veren aşk" border="0" src="http://www.taraf.com.tr/fotoraflar/makaleler/genc-goethe-ye-ilham-veren-ask_440_orijinal.jpg" style="border-right-width:10px; border-color:#FFFFFF"/><p>Hikâye, 1772 yılında başlıyor. Goethe, 23 yaşında ve ilk romanı <i>Genç Werther’in Acıları</i>’nı iki yıl sonra yazıyor. Bu roman yayımlandığında müthiş ilgi görmüş ve intiharlar artmış. Film, Wetzlar Alman Yüksek Mahkemesi’nde asistan olarak çalışan hukuk mezunu Goethe’nin başka biriyle nişanlı Charlotte Buff’la, yani Lotte’yle karşılıksız aşkını anlatıyor. Mektup tarzındaki <i>Genç Werther’in Acıları</i>, bir bakıma bu acılı aşkı anlatıyor. Romantizmin (coşumculuğun) ve melankolinin en üst noktası bu roman. Film de ikinci bölümde bu kıyılarda dolaşıyor. Johann Goethe’nin avukat babası Johann Kaspar, kafiyesi olmayan çocuk işi yazıları bırakıp avukatlık mesleğini yapması için nüfuzunu kullanarak oğluna yüksek mahkemede iş buluyor. Mahkemede dışarıdan bakınca kuralcı ve sert görünen Albert Kessner de çalışıyor. Albert, Goethe’nin kaderini değiştiriyor. </p>
<p>Duygu yüklü Wilhelm Jarusalem’le arkadaş olan Goethe, dansta ilk aşkı güzeller güzeli Lotte’yle karşılaşıyor. Lotte, bir yıl önce annesi öldükten sonra yoksullaşan kalabalık ailesinin annesi oluyor adeta. Babasının tek umudu, nüfuzu ve çok parası olan Albert’le kızını evlendirebilmek. </p>
<p><b><br/>Ya aşk? </b></p>
<p>Birbirlerine vurulan iki genç, aşklarını doyasıya yaşarken hayatın gerçekleri öne çıkıyor ve kaderleri ayrı yerlere savuruyor âşıkları. Bir de Wilhelm var. O da evli bir kadına âşık oluyor ve kadın kocasını terk etmediği için depresyona giriyor ve intihar ediyor. Albert’in Goethe’yle Lotte’nin aşkını fark etmesiyle her şey değişiyor. Goethe de Wilhelm gibi melankoliye düşüyor. Albert’le düello yaptıktan sonra hapse düşen Goethe, hücresinde Wilhelm’in intiharının etkisinde kalarak <i>Genç Werther’in Acıları</i>’nı yazıyor ve Lotte’ye yolluyor. İntihar etmek istese de başaramıyor. Fakat kitap gençler arasında ilgi görüyor ve genç intiharları artıyor. Lotte, onunla beraber yaşamıyor belki, ama ünlü yazar olmasına katkıda bulunuyor. Aşk fedakârlık değil miydi? </p>
<p><b><br/>Yasaklı klipin yönetmeni...</b></p>
<p>Münih’te 1967 yılında doğan Alman yönetmen Philipp Stölzl, Almanca afişinde Goethe’nin adının sonuna ünlem ekleyerek seyirciye kuşku veriyor.
                                    	<br/><br/>
<a class="lnk2" href="/web/20111010111142/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111010111142/http://taraf.com.tr/ali-erden/makale-genc-goethe-ye-ilham-veren-ask.htm)
