# Acılı annenin adaleti bulma arzusu

*Ali Erden 23.12.2011*

<div class="yazi"><img align="left" alt="Acılı annenin adaleti bulma arzusu" border="0" src="http://www.taraf.com.tr/fotoraflar/makaleler/acili-annenin-adaleti-bulma-arzusu_344_orijinal.jpg" style="border-right-width:10px; border-color:#FFFFFF"/><p>Falcı olduğu sanılan Asuman, Dr. Sema’ya fal bakmak için Arnavutköy’deki dairesine gidiyor. Evdeki genç kadın Deniz, kendini Sema olarak tanıtıyor. Asuman, Deniz’in falına bakarken, genç kadın birden yarı felç oluyor. Elbette geçici felç bu. Asuman, intikam almaktan ziyade, bir yanlışlığın düzeltilmesini istiyor bu zengin evinde. Genelde tek mekânda geçen film, karakterlerinin zihinlerindeki görüntüleri de yansıtıyor yer yer perdeye. Hikâyeye kapıcı Mustafa da dâhil olunca gerilim yavaş yavaş yükseliyor...</p>
<p>Dr. Sema, çalıştığı hastanede Asuman’ın kızının raporunu, incelemeye gerek duymadan imzalamış. Asuman’ın kızı yatalak hasta olarak başkalarına muhtaç yaşamaya çabalıyor. Asuman, falcı olarak geldiği dairede bu yanlış düzenlenmiş raporu düzelttirmek istiyor. Acılı anne bir çıkar yol bulamadığı için belki de gerilim filmlerinin “femme fatal” kadınlarına dönüşüveriyor birden. Hikâye derinleştikçe başka hikâyeler de su yüzüne çıkıyor.</p>
<p>Kapıcı Mustafa da geçmişinden bir ânı hatırlıyor bu esaret altında. Deniz’le Sema, lezbiyen ilişki yaşıyorlar. Evin reisi Dr. Sema, çok para kazanıyor ve tiyatro oyuncusu olma hayali kuran sevgilisi Deniz’e hayatın tüm konforlarını sunuyor; hatta hayatın gerçeklerinden uzaklaştıracak kadar. Dr. Sema eve geldiğinde bu film, sınıfsal farklılıklar üstünden de adaletsizliklere dokunuyor.
                                    	<br/><br/>
<a class="lnk2" href="/web/20120203165924/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ali-erden/makale-acili-annenin-adaleti-bulma-arzusu.htm), [web.archive.org (arşiv bağlantısı)](http://web.archive.org/web/20120203165924/http://www.taraf.com.tr:80/ali-erden/makale-acili-annenin-adaleti-bulma-arzusu.htm)
