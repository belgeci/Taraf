# İki sıkı dost ve bir kadın

*Ali Erden 02.03.2012*

<div class="yazi"><img align="left" alt="İki sıkı dost ve bir kadın" border="0" src="http://www.taraf.com.tr/fotoraflar/makaleler/iki-siki-dost-ve-bir-kadin_8658_orijinal.jpg" style="border-right-width:10px; border-color:#FFFFFF"/><p>Sinemada, tiyatroda ve edebiyatta “aşk üçgen”leri her daim heyecanlı olmuştur. Kimileri trajik olurken, bazıları da <b>McG</b>’nin 2012 yapımı <b><i>İyi Olan Kazansın/ This Means War</i></b> filmi gibi işi eğlenceye vuruyor. CIA’in iki sıkı ajanı Franklin Delano Roosevelt “FDR” Foster ve Tuck Henson, Hong Kong’da kitle imha silahı işlerindeki uluslararası suç örgütünden Heinrich ve çetesinin peşindeyken, çıkan çatışmada Heinrich’in kardeşinin ölümüne neden oluyorlar. Bu, Heinrich için bir kan davasına dönüşüyor ve kardeşinin intikamını almak için ABD’ye girmenin yollarını arıyor. Bu filmin bir intikam hikâyesi olduğunu sananlar hemen yanılıyorlar. Çünkü hikâyede sarışın Lauren Scott var. Sevgilisi olmadığı için mutsuz bir genç kadın Lauren. FDR, işine kendini tam veren ve aşka zamanı olmayan tiplerden. Ama kadınların ilgisini çeken bir tipi var. Tuck, İngiliz kökenli. Bir küçük oğulları Joe olmasına rağmen Katie’yle evliliğini yürütememiş. Lauren’in arkadaşı Trish, ona teknolojinin nimetlerini hatırlatıyor. Lauren, internetten “sevgili” arıyor. Ajan Tuck buna hemen cevap veriyor gecikmeden. Çünkü zamanı bol. FDR ve kendisi bürodaki patronları Collins tarafından geri hizmete çekiliyor. Sonra olaylar bir dizi komikliklerle eğlenceye dönüşüyor filmde. Sonunda, sarışın kızı tahmin ettiğiniz ajan kazanıyor finalde. Çünkü iki ajan, ellerinde olmadan Lauren’e karşı dürüst oluyorlar ve ailelerini onunla tanıştırıyorlar. Film, romantik komedi ve aksiyon sularında dolaşırken, kara filmlere de selâm göndermeyi unutmuyor. İki sıkı dostu bir düşmana ancak bir kadın dönüştürebilir. Kadın burada en masumu olsa bile. Kara filmlerde çoğunlukla felaketler kadınlar yüzünden geliyor erkeklerin başına.
                                    	<br/><br/>
<a class="lnk2" href="/web/20120302191922/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ali-erden/makale-iki-siki-dost-ve-bir-kadin.htm), [web.archive.org (arşiv bağlantısı)](http://web.archive.org/web/20120302191922/http://www.taraf.com.tr:80/ali-erden/makale-iki-siki-dost-ve-bir-kadin.htm)
