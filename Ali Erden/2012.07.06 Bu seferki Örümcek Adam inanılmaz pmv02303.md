# Bu seferki Örümcek Adam inanılmaz

*Ali Erden 06.07.2012*

<div class="yazi"><img align="left" alt="Bu seferki Örümcek Adam inanılmaz" border="0" src="http://www.taraf.com.tr/fotoraflar/makaleler/bu-seferki-orumcek-adam-inanilmaz_8566_orijinal.jpg" style="border-right-width:10px; border-color:#FFFFFF"/><p>Sam Raimi üstadın seriyi başlatan 2002 yapımı <strong>Örümcek Adam/ Spider-Man</strong> filminde<strong> Tobey Maguire</strong>’ın canlandırdığı Peter Parker karakteri, içine kapalı ve<strong> Kirsten Dunst</strong>’ın oynadığı Mary’ye sırılsıklam âşık olsa da onunla konuşurken eli ayağına dolanıyordu. Raimi usta, fazla sosyal olmayan Peter’ı psikolojik olarak derinlikli yansıtıyordu. Örümcek soktuktan sonra doğaüstü güçlere ulaşan Peter, bastırdığı duyguları az da olsa dışarı çıkarabiliyordu.<strong> Marc Webb</strong>’in, devasa IMAX perdede üçboyutlu 2012 yapımı İnanılmaz Örümcek Adam/ Amazing Spider-Man filmindeki Peter’ın içine kapanıklığı o kadar öne çıkmamış. Üstelik amcası Ben’i kazara tabancayla öldüren sol bileği dövmeli katili arama çabasını bir yerden sonra rafa kaldırıyor ve dev kertenkele (lizard) olan babasının geçmişte beraber çalıştığı biliminsanı Dr.Curt Connors’ın peşine düşüyor Peter. Kahkahalar attırmasa da filmin mizah gücü yerinde. Bu yeni serinin, Raimi’nin serisiyle ortak noktaları olduğu gibi farklı yerleri de var. Ama, devasa perdede üçboyutlu bu son film görsel anlamda büyülüyor. Atmosferin içine giriyorsunuz, New York’un üstünde Örümcek Adam’la beraber gökdelenler arasında uçuyorsunuz. Hatta bazı anlarda o yükseklikler başınızı döndürüyor, aşağıya düşecekmişsiniz gibi oluyor. Yükseklik korkusu olanların haberi olsun.<br/></p>
<h4><br/>Çekip giden anne-baba...</h4>
<p>Yağmurlu gecede küçük Peter’ın anne-babası telaşla evi terk ediyorlar ve oğullarını Ben’le May’e bırakıyorlar. Yıllar çabuk geçiyor. New York’ta lisede okuyan Peter, babası Richard’ın akıbetini bilmiyor. Peter okuduğu lisede sınıf arkadaşı Gwen’e âşık. İtiraf edemiyor. Gwen’in babası George Stacy bir polis şefi. Lisede sürekli fotoğraf çeken Peter, evde babasının valizinin gizli bölmesinde formüller buluyor. Bu onu OsCorp’a, Dr. Connors’a götürüyor. Gwen de bu bilim kulesinde staj yapıyor. Sağ kolu dirsekten itibaren olmayan Dr. Connors’ın en büyük düşü, deneyler sonucu kolunun yeniden bitmesi. Tıpkı bir ağaç dalı gibi. Bilimsel kulenin yöneticisi Rajit Ratha, hayvanlar üzerine deneylerin insanlara da hemen uygulanması için Dr. Connors’ı zorluyor. Dış görünümüyle iyi ve şefkâtli bir insan olan Dr. Connors, ilacı koluna enjekte ediyor ve birden dönüşüm geçirip dev bir kertenkele oluyor. Bundan sonra da New York’ta terör estiriyor dev kertenkele.
                                    	<br/><br/>
<a class="lnk2" href="/web/20130520192717/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ali-erden/makale-bu-seferki-orumcek-adam-inanilmaz.htm), [web.archive.org (arşiv bağlantısı)](http://web.archive.org/web/20130520192717/http://www.taraf.com.tr/ali-erden/makale-bu-seferki-orumcek-adam-inanilmaz.htm)
