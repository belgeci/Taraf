# Çanakkale’nin ruhunu acıtan film

*Ali Erden 19.10.2012*

<div class="yazi"><img align="left" alt="Çanakkale’nin ruhunu acıtan film" border="0" src="http://www.taraf.com.tr/fotoraflar/makaleler/canakkale-nin-ruhunu-acitan-film_6698_orijinal.jpg" style="border-right-width:10px; border-color:#FFFFFF"/><p>Yeşilçam, polisiye ve savaş filmlerinde daima gerilerde kaldı. Kadın yönetmenlerimizden <b>Yeşim Sezgi</b>’in ikinci filmi <b><i>Çanakkale 1915</i></b><i> </i>de kaideyi bozmuyor. Çanakkale zaferini işleyen bu destansı yapım, teknik gelişmişliğine rağmen ilkel anlatımıyla kötü bir film olmanın ötesine geçemiyor. İyi işlenmemiş bir senaryonun üzerine çok çok kötü diyaloglar, bu filme dair olumlu bir bakış oluşturmayı maalesef engelliyor.</p>
<p>2012 yapımı <i>Çanakkale 1915</i> filminin bütçesi bir film şirketini batıracak kadar yüksek. Elbette <b>Stanley Kubrick</b> ustanın I. Dünya Savaşı üzerine 1957 yapımı siyah-beyaz <i>Zafer Yolları/ Paths of Glory </i>gibi etkileyici bir film beklemiyoruz. Bu yönetmene de haksızlık olur. Ama, ustanın filmi üzerine fikirleri varmış yönetmenin.<i> Zafer Yolları</i> filmindeki siper sahnelerini çağrıştıran anlar var Sezgin’in filminde. Kubrick, bu sahnelerde “steadicam” öncülünü denemişti adeta. Yönetmen, en azından Kubrick’ten insana dair ilham alabilirdi. </p>
<p>Sezgin’in filminde birkaç an dışında herkes insan değil de birer robot gibi. İki kelimeden biri “vatan”. Yönetmen ve senaryo öyle yetersiz ve aciz ki, işin içinden çıkamayınca hamasi kelimeler kuşatıyor filmi. Bu da yetmiyor, hemen ilahi şarkılar ve hatta mehter marşları çalmaya başlıyor. Hiç olmazsa <i>Çanakkale Türküsü</i> unutulmamış. Siperde askerlerin milliyetçiliğe yaslanmayan konuşmaları daha insana yakın duruyor. Veli’nin yaralanan komutanını sahra hastanesine sırtında taşıması, Ali’nin yaralı Anzak askerini siperin karşısındaki düşman askerlerine teslim etmesi gibi etkileyici anlar da var bu kötü filmde. Bir de Seyit Onbaşı’nın art arda taşıdığı ağır bombalar var. Yönetmen bu ânı öyle uzatmış ki, verilmek istenen etki buharlaşıp gidiyor. Çanakkale Savaşı üzerine en iyi film hâlâ <b>Peter Weir</b>’in 1981 yapımı <i>Gelibolu/ Gallipoli</i> adlı yapıtı.<br/><br/><br/></p>
<h3>Çanakkale asla geçilmez</h3>
<p><b><br/></b>Film, 1913’teki Balkan göçüyle açılıyor. Bir zaman sonra da işgal kuvvetleri Çanakkale’ye gemileriyle dayanıyor. Osmanlı bu işgal girişimine anlam veremiyor. Yıl 1915. Dünya Savaşı bir yıldır dünyayı yakıyor. Osmanlı Ordusu’nun başında Liman von Sanders Paşa var. Kanlı çarpışmalar sürerken, Mustafa Kemal, yeni bir strateji geliştiriyor ve düşmanı gemileriyle beraber Çanakkale Boğazı’na batırıyor. </p>
<p>Çanakkale Boğazı’ndaki çarpışmalarda görsellik hayli çarpıcı. Bu anlarda teknoloji kuşatıyor perdeyi.
                                    	<br/><br/>
<a class="lnk2" href="/web/20130518175947/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ali-erden/makale-canakkale-nin-ruhunu-acitan-film.htm), [web.archive.org (arşiv bağlantısı)](http://web.archive.org/web/20130518175947/http://www.taraf.com.tr/ali-erden/makale-canakkale-nin-ruhunu-acitan-film.htm)
