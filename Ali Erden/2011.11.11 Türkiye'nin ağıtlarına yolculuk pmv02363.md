# Türkiye’nin ağıtlarına yolculuk

*Ali Erden 11.11.2011*

<div class="yazi"><img align="left" alt="Türkiye’nin ağıtlarına yolculuk" border="0" src="http://www.taraf.com.tr/fotoraflar/makaleler/turkiye-nin-agitlarina-yolculuk_1575_orijinal.jpg" style="border-right-width:10px; border-color:#FFFFFF"/><p>Özcan Alper’in yeni filmi <i>Gelecek Uzun Sürer</i> bir trende başlıyor. Sumru ve Kürt sevgilisi Harun ayrılmak üzereler. Harun, dağlara gidiyor. Geride kalan Hemşinli Sumru, üniversite için Türkiye’nin ağıtlarını derlemeye Diyarbakır’a gidiyor. Diyarbakır’ın kalabalık sokaklarında sesleri kaydeden Sumru, sanatsal değeri olan filmlerin korsan DVD’sini satan Ahmet’le tanışıyor. Ahmet, Godard’ın 1960 yapımı siyah-beyaz ve sinemaskop çekilmiş filmi <i>Serseri Âşıklar/ A Bout de Souffle</i> filmindeki Sartre tarzı “varoluşçu” karakteri Michel tutkunu biri. Ahmet, Sumru’yu önce “Hafıza Odası”na götürüyor. Orada, sesler, görüntüler ve fotoğraflar var. Sumru, fotoğrafların önünde konuşan kayıp yakınlarını videoya kaydediyor. Ardından Sumru, viraneye dönüşmüş Ermeni kilisesinin bekçisi Antranik’le tanışıyor. Antranik ona, tehcir zamanlarındaki Ermeni ağıtlarını dinletiyor. Kürt ve Ermeni ağıtlarının olduğu Anadolu coğrafyasında Türk ağıtları yok. Türkler acı çekmez, sadece acı çektirir herhalde. Filmde ağırlıklı olarak Türkçe konuşulmasa hikâyenin ülkemizde geçtiğini anlamazsınız bile. Türkçe, hepimizi birbirimize bağlıyor belki de. Filmde, Türkçenin yanında Kürtçe, Ermenice ve Hemşince de konuşuluyor. Sumru yola çıkarken, Yaşar Kemal’in <i>Ağıtlar </i>kitabından ilham almış. Hüznün daima hissedildiği filmde final bölümünde karların düştüğü Hakkâri’de terk edilmiş bir köyde kederler çöküveriyor Sumru’nun üzerine.</p>
<h4><br/>Görsel bir şölen </h4>
<p><i><br/>Gelecek Uzun Sürer</i> filmi, 18. Adana Altın Koza Film Festivali’nde tam beş ödül kazandı. Durukan Ordu, En İyi Erkek Oyuncu dalında ödülünü alırken, Sumru’yu oynayan Gaye Gürsel hak ettiği Altın Koza’yı alamadı. Film, En İyi Görüntü dalında Feza Çaldıran’a, En İyi Müzik dalında da Mustafa Biber’e ödül getirdi. Büyük ödülü alamayan <i>Gelecek Uzun Sürer</i>, SİYAD En İyi Film ve Yılmaz Güney Ödülü’nü kazandı. Özcan Alper, Rus sinemasının şiirsel anlatımından etkilenen bir yönetmen. Tarkovski ruhu var. Rus sinemasının çağdaş yönetmenleri de filmdeki şiirsel anlatımın Rus sinemasında yaşamasına katkıda bulunuyor. Aleksandr Sokurov, Nikita Mikhalkov, Andrey Zvyagintsev gibi yönetmenlerin filmlerinde de şiirsel tat veren uzun plan çekimler var.
                                    	<br/><br/>
<a class="lnk2" href="/web/20120223015610/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ali-erden/makale-turkiye-nin-agitlarina-yolculuk.htm), [web.archive.org (arşiv bağlantısı)](http://web.archive.org/web/20120223015610/http://www.taraf.com.tr:80/ali-erden/makale-turkiye-nin-agitlarina-yolculuk.htm)
