# Kederli Nasır’ın derin müziğiyle birlikte

*Ali Erden 15.06.2012*

<div class="yazi"><img align="left" alt="Kederli Nasır’ın derin müziğiyle birlikte" border="0" src="http://www.taraf.com.tr/fotoraflar/makaleler/kederli-nasir-in-derin-muzigiyle-birlikte_8820_orijinal.jpg" style="border-right-width:10px; border-color:#FFFFFF"/><p>Film, muhteşem bir açılışla seyirciyi hikâyenin içine alıyor. Tahran 1958... Keman sanatçısı müzisyen Nasır Ali Han, bir keman satın alıyor. Keder içinde sokakta yürürken, maziden bir kadının yüzüyle göz göze geliyor. İşte bu an, final bölümüyle de buluşarak derin ve acılarla yüklü bir aşkın içine çekiyor seyircileri. </p>
<p>Nasır, eve geldiğinde satın aldığı kemanı beğenmiyor ve iade ediyor. Kardeşi Abdi, onu Stradivarius keman satan Houshang’a gönderiyor. Houshang, dünyanın verdiği nimetlerden zevk alan ve bol bol afyon içen biri. Bu gezi, Nasır’ın hayatındaki kırılma ânı oluyor. Kemanı çalsa da, içindeki iki kor ateş ona cehennem azabı veriyor. Kırık kemanı onu hayatın zevklerinden ve hiçbir zaman âşık olamadığı karısı Faringuisse’den uzaklaştırmış.</p>
<p>Annesi Pervin’in’in zorlamasıyla Faringuisse’yle evlenmiş. Çocukları Lili ve Cyrus bile mutluluk getirmemiş bu beraberliğe. İleriki yıllarda Lili, babası gibi kederli bir insana dönüşüyor ve teselliyi kumar masalarında arıyor. Cyrus da büyüdüğünde Tahran’da üniversitede tutunamayınca Amerika’ya göç ediyor, zayıf bir üniversitede okuyor, evleniyor ve bir dolu obez çocuğu oluyor. </p>
<h3><br/>İran, hayatının ilhamı...</h3>
<p>Faringuisse, Nasır’ın aşkını ve saygısını umutla beklemiş yıllarca. Karısı, Nasır’la arasına girdiğini düşündüğü kemanı Nasır’ın gözleri önünde paramparça ediyor. Nasır’a ustası ve hocası tarafından emanet edilen bu keman, ustadan öğrencisine geçen ulu bir keman. Nasır, bu kemanı öğrencisi olabilecek bir gence veremeyeceği için suçluluk duyuyor. Çıkış bulamayan Nasır ölmeye karar veriyor. </p>
<p>Filmin adı <b>Erikli Tavuk</b> anlamına geliyor; Fas mutfağının kadim yemeği. Bu yemeğin, hazırlanışını ve pişirilişini keşfettiğinizde, 2011 yapımı <b><i>Azrail’i Beklerken/ Poulet aux Prunes</i></b> filminin tam anlamıyla “erikli tavuk” olduğunu fark ediyorsunuz.
                                    	<br/><br/>
<a class="lnk2" href="/web/20120817002909/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ali-erden/makale-kederli-nasir-in-derin-muzigiyle-birlikte.htm), [web.archive.org (arşiv bağlantısı)](http://web.archive.org/web/20120817002909/http://www.taraf.com.tr:80/ali-erden/makale-kederli-nasir-in-derin-muzigiyle-birlikte.htm)
