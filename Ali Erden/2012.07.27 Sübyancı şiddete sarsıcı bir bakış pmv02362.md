# Sübyancı şiddete sarsıcı bir bakış

*Ali Erden 27.07.2012*

<div class="yazi"><img align="left" alt="Sübyancı şiddete sarsıcı bir bakış" border="0" src="http://www.taraf.com.tr/fotoraflar/makaleler/subyanci-siddete-sarsici-bir-bakis_9725_orijinal.jpg" style="border-right-width:10px; border-color:#FFFFFF"/><p>Fransız sinemasından gerçek kadar sarsıcı ve utandıran bir film geldi. 2011 yapımı <b><i>Polis/ Polisse</i></b>, <b>aile içinde çocuklara yönelik cinsel şiddet</b>e cesurca kamera çeviriyor. Film, Paris’in birinci bölgesindeki Çocuk Koruma Birimi’nde açılıyor. Beş yaşlarındaki bir kız çocuğu, kadın polise babasının geceleri kendisini okşadığını söylüyor. Bundan sonra filmde sarsıcı anlar, sorgulamalar ve baskınlar peş peşe gelirken, polislerin de aile sorunları da perdeden yansıyor. Birimin başında Beauchard var. Ballou da operasyonları yönetiyor. Nadine, kocası kendisini aldattığı için kocasından ayrılıyor. Çocukları da var. Kocasını hâlâ seven Nadine, kocasıyla sorunlar yaşayan ve erkeklerin hepsini pislik olarak gören Iris’in etkisinde kalıyor çoğunlukla. Sevişmelerini hamile kalma ihtimali olan günlere ayarlayan Iris, kocasını bunalıma sokmuş bir kadın polis. Öte tarafta evli, ama karsıyla ayrı yaşayan Fred de var. Zaman zaman küçük kızını görmek için karısının evine gidiyor. Birime, gözlüklü Melissa da katılıyor. Birimin polislerinin görevdeyken fotoğraflarını çekmek için. Melissa da iki çocuğunun babası İtalyan Francesco’yla ayrı evlerde yaşıyor. Bir an sonra Fred’le Melissa arasında aşk kıvılcımı çakıyor ve bu sert filmde az da olsa romantizm kendini fark ettiriyor. Bir de genç polis Mathieu var. Kendine yakın hissettiği polis Chrys’e içten içe tutkun. Chrys, Narkotik’ten Alex’le evli ve üç aylık da hamile. Chrys, Mathieu’nün bu saf aşkına karşı koyabilir mi? Yönetmen Alex’i derinlikli yansıtmamış. Bazı şeyleri hiçbir zaman bilemeyeceğiz. Bu filmde, <b>pedofiliye</b>, yani <b>sübyancılığa</b> maruz kalan çocukları konuşturmak da gerçekten sarsıcı. Filmi izlerken çocuklar travmatik bir şeyler yaşamış mıdır diye endişe de duyuyorsunuz. Çünkü kelimeler gerçekçi. Çocuklarda soyutlama yeteneği gelişmediği için o kelimeler ruhlarında derin izler bırakabilir mi? Bu yüzden gerilebilirsiniz. </p>
<h3><br/>Rumenler hep dilenci mi?..</h3>
<p>Birimde, Rumen bir kız çocuğu sorgulanırken bir çetenin de farkına varılıyor. Rumen Çingeneler, çocukları iliklerine kadar sömürerek onları Paris’te dilendiriyorlar. Paris’in dışında, bizlere hiç yabancı gelmeyen gecekondu barakalarında ikamet eden Çingenelerin çoğunluğu aileleriyle beraber çetenin kontrolündeler. Sabahın köründe birimin polisleri gecekonduya baskın düzenleyip şimdilik sorunu çözseler de hayat devam ediyor.
                                    	<br/><br/>
<a class="lnk2" href="/web/20130520152145/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ali-erden/makale-subyanci-siddete-sarsici-bir-bakis.htm), [web.archive.org (arşiv bağlantısı)](http://web.archive.org/web/20130520152145/http://www.taraf.com.tr/ali-erden/makale-subyanci-siddete-sarsici-bir-bakis.htm)
