# FBI, derin yolsuzluğun peşinde

*Ali Erden 18.01.2014*

<div class="yazi"><img align="left" alt="FBI, derin yolsuzluğun peşinde" border="0" src="http://www.taraf.com.tr/fotoraflar/makaleler/fbi-derin-yolsuzlugun-pesinde_8600_orijinal.jpg" style="border-right-width:10px; border-color:#FFFFFF"/>Film, 1978 yılında bir otel odasında açılıyor. Saçları dökülmüş Irving 
Rosenfeld, başına saçlar ekledikten sonra operasyona katılıyor. 
Sevgilisi Sydney ve FBI ajanı Richie DiMaso hazır. Sydney Edith, Irving 
de Melvin takma adlarını kullanıyorlar. New Jersey’de iyilikleriyle iyi 
görüntü vermiş belediye başkanı Carmine Polito’nun rüşvet aldığını 
belgelemek için oteldeki buluşma yerinde her şey yolunda giderken, ajan 
Richie’nin aceleciliği belediye başkanını kuşkuya düşürüyor. Polito, 
büyük mücadeleden sonra doğu kıyısında kumarı yeniden yasal hâle 
getirmeyi başarmış. Kumarhane açmak için talepler çoğalıyor. Bundan 
faydalanmamanın saflık olduğunu düşündüğünden banka hesabını çoğaltmak 
istiyor Polito. Dışarı çıkan belediye başkanının peşinden giden Irving, 
ikna gücüyle belediye başkanının güvenini kazanıyor.<br/><br/><h3>BABASI GİBİ OLMAYAN</h3>Irving, çocukken, işin artması için mahalledeki her şeyin camını indirmiş. Tıpkı <b>Charlie Chaplin</b>’in
 1921 yapımı The Kid/Yumurcak sessiz filmindeki gibi... Babasını güçlü 
görmeyen ve onun gibi olmak istemeyen Irving, üç çamaşırhane ve camcı 
dükkânına rağmen küçük dolandırıcılığı seçmiş. Irving, Rosalyn’le evli 
ve Danny adında küçük bir oğlu var. Karısına oğluna baktığı için 
tahammül edebiliyor. Çünkü Rosalyn, bunalımlı ve evden pek çıkmıyor. 
Rosalyn Beatles’ı, Irving cazı seviyor. Aslında sevişmek dışında pek de 
ortak noktaları yok ikisinin. İşte bu Irving’in karşısına cazcı <b>Duke Ellington</b>’ın
 ölümünden bir gün sonra 25 Mayıs 1974 yılında Sydney çıkıveriyor. 
Sydney’in bileziğinde Ellington’ın fotoğrafını görünce ortak noktaları 
olduğunu görüyor Irving.<br/><br/><h3>ROMAN RUHU</h3>Biraraya gelen ikili 
galerilerde sahte tablolar satıyor, çek-senet, banka kredileri işlerine 
giriyorlar ama FBI’ın radarına takılıyorlar çok geçmeden. Richie, bu 
küçük çaplı dolandırıcıların ortak zekâsıyla devlet içindeki 
yolsuzlukları ortaya çıkartacağına inanıyor. Ardından film, baştaki 
otele dönüyor ve hikâye kaldığı yerden devam ediyor.<br/><br/>İtalyan-Rus kanı taşıyan 1958 New York doğumlu liberal ruhlu yönetmen <b>David O. Russell</b>,The Silver Livings Playbook/ Umut Işığım filmiyle parlak kara mizahını sinemaseverlere göstermişti.<br/><br/><b>American Hustle/ Düzenbaz</b>’da
 da aynı başarıyı gösteriyor. Bu film uyarlama olmamasına rağmen, adeta 
bir romanın içinden çıkmış gibi. Filmin içinde dolaşırken, karakterlerin
 zenginliği ve hikâyelerin gelişimi bu filme gerçekten bir roman ruhu 
katıyor. Aslında bu filmde, geride gibi görünse de Rosalyn’in hikâyesi 
de filme derinlik katıyor.<br/><br/><h3>MİZAH VE GERÇEK</h3>Özellikle 
filmin ikinci yarısından sonra merak, gerilim ve heyecan artıyor. 
Mizahla beraber. Sinemaskop çekilmiş film, yolsuzluğu ve çürümüşlüğü en 
derinden gösteriyor.<br/><br/>Hatta demokrasinin en büyük düşmanı olarak görüyor.<br/><br/>FBI,
 yolsuzluk ve rüşvet operasyonu yaparken ne Amerikan Başkanı’nın, ne 
hükümetin, ne de kongrenin bundan haberi oluyor. Hiç kimse de FBI’a öfke
 göstermiyor.<br/><br/>Russell’ın filmi ilham verici. Ayrıca bu filmde tüm oyunculuklara övgü göndermeli. Seyirciler, <b>Jennifer Lawrence’</b>ı kolay kolay tanıyamayacaklar. <b>Christian Bale</b> adeta sinemanın da son Batman’i.<br/><br/>Elbette <b>Robert de Niro.</b> Kısacık görünüyor ve filme damgasını vuruyor. <b>Bradley Cooper</b>’ın canlandırdığı, mutsuz ve ezik FBI ajanı Richie de gerçekten etkileyici.<br/><br/><h3>Düzenbaz</h3><b>Yönetmen:</b> David O. Russell<br/><b>Senarist: </b>Eric Singer, David O. Russell<br/><b>Görüntü Yönetmeni:</b> Linus Sandgren<br/><b>Oyuncular:</b> Christian Bale, Jennifer Lawrence, Bradley Cooper, Amy Adams, Jeremy Renner<br/><br/><br/><b>ailerden@hotmail.com</b><br/><br/>
</div>

Kaynak: [taraf.com.tr](http://www.taraf.com.tr:80/ali-erden/makale-fbi-derin-yolsuzlugun-pesinde.htm), [web.archive.org (arşiv bağlantısı)](http://web.archive.org/web/20140119215251/http://www.taraf.com.tr:80/ali-erden/makale-fbi-derin-yolsuzlugun-pesinde.htm)
