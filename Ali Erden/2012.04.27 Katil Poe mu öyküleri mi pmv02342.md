# Katil Poe mu öyküleri mi

*Ali Erden 27.04.2012*

<div class="yazi"><img align="left" alt="Katil Poe mu öyküleri mi" border="0" src="http://www.taraf.com.tr/fotoraflar/makaleler/katil-poe-mu-oykuleri-mi_4729_orijinal.jpg" style="border-right-width:10px; border-color:#FFFFFF"/><p>Sinemaseverler, Avustralyalı yönetmen <b>James McTeigue</b>’nin adını, Wachowski kardeşlerin <i>Matrix</i> bilimkurgu serisinde yardımcı yönetmen olarak duymuşlardı. McTeigue, Wachowskilerin desteğiyle 2005 yılında <i>V/ V for Vendetta</i> filmiyle ilk uzun filmini çekmişti. İşte bu McTeigue, dâhi ve büyük yazar-şair <b>Edgar Allan Poe</b>’nun hikâyelerinin içinde dolaşarak polisiye geleneği ruhunun derinliklerine giriyor. 2012 yapımı <b><i>Kuzgun/ The Raven</i></b>, tam anlamıyla şiddetin pornografisi. Şiddet anları ayrıntılı yansırken kanlar da oluktan fışkırırcasına kırmızıya boyuyor perdeyi. Filmin girişi bile insanı sallıyor şiddet gösterisiyle. Filmde bir katil var. Finale kadar kim olduğu tahmin edilemiyor. Ama bu katil, Poe’nun gazetede tefrika edilen hikâyelerinden ilham alıyor vahşi cinayetlerini işlerken.<br/> </p>
<h3><br/>Katile ulaşmak zor...</h3>
<p>19. yüzyıl, Baltimore... Kunduzlar bir şeyi parçalarken, oradan geçen Poe, buna sarhoş gözlerle tanık olduktan sonra yine yolu meyhaneye düşüyor. Meyhanede “Kuzgun” şiirini okuyor bir kadeh bir şey ısmarlayan olur diye. Bir anne-kız vahşice öldürülmüş ve Baltimore’da genç polis müfettişi Emmett Fields olaya el koyuyor. Fields, bu cinayette bir şey seziyor: Cinayet, Poe’nun hikâyelerinden ilham almış. İlk şüpheli elbette Poe oluyor. Ama çok geçmeden zeki Fields, daha zeki Poe’dan destek alıyor ve bu gizemli seri katilin peşine düşüyorlar. Katilin bir sonraki hedefi bir edebiyat eleştirmeni. Fields, Poe’dan kuşkulansa da bu araştırmada Poe’dan yararlanıyor. Katil bu defa Poe’nun “Kuyu ve Sarkaç” hikâyesinden ilham almış eleştirmeni öldürürken. Bu vahşi ve kanlı sahneye bakmak insanı gerçekten zorluyor. Poe, Albay Hamiton’ın güzel kızı Emily’ye âşık. Emily de Poe’nun “Annabel Lee” şiirine tutkulu. Zengin albay, Poe’dan öldüresiye nefret ediyor. Katil bu aşkı biliyor ve Poe’nun “Gammaz Yürek” hikâyesine gönderme yapıp Emily’yi diri diri döşemenin altına gömüyor. Poe, katile ulaşmak için gazetede yeni hikâyeler yazıyor ve sonunda katile ulaşıyor. Aradıkları, çok uzakta olamayan ve tahmin edilemez biri. Bu Poe’nun trajedisini de hazırlıyor. Poe’nun ölüm nedeninin ardındaki sis perdesi hâlâ aralanmış değil, fakat yönetmenin final bölümünde bir fikri var tabii ki.<br/> </p>
<h3><br/>Asıl mekânlar Budapeşte’de çekildi</h3>
<p>Filmde mekânlar muhteşem fotoğraflarla yansıyor perdeye. Yönetmen, dönemin ruhuna uygun hızdan çok günümüze yakın bir hızda yansıtmış her şeyi. Çünkü hikâye, çarpıcı kurgunun yardımıyla nefes nefese akıyor. Ama filmdeki renk tonları, dönemsel filmlerdeki gibi kahverengimsi. İç mekânlar gerçekten insana kapalı mekân korkusu (klostrofobi) yaşatıyor. Filmin gotik mekânların hâlâ ayakta olduğu Budapeşte’de çekildiğini de belirtelim.
                                    	<br/><br/>
<a class="lnk2" href="/web/20120712062753/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ali-erden/makale-katil-poe-mu-oykuleri-mi.htm), [web.archive.org (arşiv bağlantısı)](http://web.archive.org/web/20120712062753/http://www.taraf.com.tr:80/ali-erden/makale-katil-poe-mu-oykuleri-mi.htm)
