# Ekonomik krizde kaybedenlere selâm

*Ali Erden 04.11.2011*

<div class="yazi"><img align="left" alt="Ekonomik krizde kaybedenlere selâm" border="0" src="http://www.taraf.com.tr/fotoraflar/makaleler/ekonomik-krizde-kaybedenlere-selam_4708_orijinal.jpg" style="border-right-width:10px; border-color:#FFFFFF"/><p>New York’taki en güvenli ve lüks kulenin çatı katında yaşayan Arthur Shaw, hizmetinde bir dolu insan çalıştıran, dışarıdan bakınca güven veren zengin bir adam. İşleri yürüten, organize eden Josh Kovacs, Shaw’un emirlerini aksatmadan yerine getiriyor. Shaw’un çatı katında Mustang araba da var. Bu Mustang, ünlü aktör Steve McQueen’in 1968 yapımı <i>Gangsterin Kaderi/ Bullitt</i> filminde kullandığı araba. Bu mücevher, bir yerden sonra filmin en önemli karakteri oluyor. Hikâyede her şey herkes için yolunda gibi görünüyor. Shaw kaçırılıncaya kadar. Josh, patronu kaçırıldığını sanırken patron şehri terk etmek için kendini kaçırtıyor. Shaw’un peşinde elbette FBI ajanları da var. Dolandırıcı olduğu anlaşılan itibarlı Shaw, FBI tarafından tutuklansa da kefaletle serbest bırakılıyor ve kuledeki çatı katında ev hapsinde tutuluyor. Kulede kendi çalışanlarının tüm birikimlerini dolandıran Shaw’un çatı katında para olduğuna inanan Josh, işten atılmış Charlie, Dev’Reaux ve her şeyini kaybetmiş borsacı Fitzhugh’la ekip kuruyor ve çocukluğundan beri tanıdığı küçük çaplı hırsız Slide’ı da yanına alarak soygun planını uygulamaya koyuyor. “Şükran Günü”ne denk gelen bu soygunda bir dolu sürpriz de seyircileri bekliyor.</p>
<p><b> </b></p>
<h3><br/>Soygun filmlerine selâm...</h3>
<p>Florida’da 1969’da doğan yönetmen Brett Ratner’ı, 2000 yapımı muhteşem <i>Aile Babası/ The Family Man</i> filminde fark etmiştik. Yönetmenin 2002 tarihli<i> Kızıl Ejder/ Red Dragon</i>, 2004’te çektiği <i>Gün Batarken/ After the Sunset</i>, 2006’da vizyona giren <i>X-Men: Son Direniş/ X-Men: The Last Stand</i> görülmeye değer filmleri arasında. Ratner, 2011 yapımı <i>Kule Soygunu/ Tower Heist</i> filmini bir anlamda sinema tarihinin soygun filmlerine adamış. Film, bir noktadan sonra soygun filmlerinin ruh haline bürünüyor ve seyirciyi hemen ekibin yanına çekiyor. Elbette hayat da devam ediyor. Hayatta bir kadını olmayan Josh, ajan Claire Denham’a bir an kendini yakın hissediyor. Onunla karşılıklı içmek ona iyi geliyor. Unuttuğu kurları yapıyor. Ama, Slide hikâyeye dâhil olunca film eğlenceyi de hatırlıyor. Aslında filmde insanın zihninde kalan gerçek anlamda heyecan veren birkaç an da var. Mustang’i kuleden aşağı indirme çabaları insanda tam anlamıyla yükseklik korkusu yaşatıyor. Bu ânı, sinemaskop olarak büyük perdede yaşamak gerekiyor. Güvenli kuleye giriş ve çatı katına olaşma anları da heyecan yaratıyor perdede. Bu filmde, Eddie Murphy’yi de unutmamalı. Fonda duyulan müzikler de iyi ve filme ruh katmış. Filmin tüm oyuncularına da övgü göndermeli. Bu filmi, Amerika’da bazı salonlar göstermek istememiş. Çünkü vahşi kapitalizme eleştiri var ve “itibarlı” zenginlere yumruğunu indiriyor. Amerika’daki ekonomik krizin aslında ruhuna giriyor “Kule Soygunu” filmi. </p>
<h3><br/>Kule Soygunu/ Tower Heist</h3>
<p>Yönetmen: Brett Ratner</p>
<p>Senaryo: Ted Griffin- Jeff Nathanson</p>
<p>Müzik: Christophe Beck</p>
<p>Görüntü: Dante Spinotti</p>
<p>Oyuncular: Ben Stiller (Josh), Eddie Murphy (Slide), Casey Affleck (Charlie), Alan Alda (Shaw), Matthew Broderick (Fitzhugh), Tea Leoni (Ajan Denham), Michael Pena (Dev’Reaux), Judd Hirsch (Avukat Simon), Gabourey Sidibe (Odessa)</p>
<p>Yapım: Universal-Imagine (2011)</p>
<p>*****</p>
<h3>İşçi istediler insan çıktılar</h3>
<p>Almanya’nın Dortmund şehrinde 1973’te doğan Yasemin Şamdereli’nin 2011 yapımı <i>Almanya’ya Hoş Geldiniz/ Almanya: Willkommen in Deutschland</i> filmiyle 48.
                                    	<br/><br/>
<a class="lnk2" href="/web/20120103214539/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20120103214539/http://taraf.com.tr:80/ali-erden/makale-ekonomik-krizde-kaybedenlere-selam.htm)
