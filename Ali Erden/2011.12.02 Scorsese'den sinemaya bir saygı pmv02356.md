# Scorsese’den sinemaya bir saygı

*Ali Erden 02.12.2011*

<div class="yazi"><img align="left" alt="Scorsese’den sinemaya bir saygı" border="0" src="http://www.taraf.com.tr/fotoraflar/makaleler/scorsese-den-sinemaya-bir-saygi_2594_orijinal.jpg" style="border-right-width:10px; border-color:#FFFFFF"/><p>Brian Selznick’in 2007’de Amerika’da yayımlanan <i>Hugo Cabret’nin Buluşu/ The Invention of Hugo Cabret </i>resimli (illüstrasyon) tarihsel çocuk kitabından uyarlanan 2011 yapımı <i>Hugo</i>, Martin Scorsese’nin üçboyutlu çektiği muhteşem bir film. Selznick’in kurgusal kitabında bir karakalem çalışması tadını veren siyah-beyaz resimleri çok çarpıcı. Selznick’in çizdiği bu illüstrasyonlar Amerika’da ödül de kazandı. </p>
<p>Kamera, karlar altındaki Paris üzerinden uçarak tren garına giriyor ve saat ayarcısı kimsesiz küçük Hugo’nun peşine takılıyor. Paris, 1931... İri mavi gözlerine hüznün çöktüğü 12 yaşındaki Hugo, saatçi babasının rüyasını gerçekleştirmek istiyor. Babası yangında ölmeden önce, “automaton” üzerinde çalışıyor. O dönemlerde robot kelimesi bilinmediği için “automaton” diyorlar robotlara. Bu robot, filmin de önemli bir karakterine dönüşüyor hikâye geliştikçe. Babası öldükten sonra ayyaş amcası Claude’un himayesine giren Hugo, amcası ortadan kaybolunca tren garının saatlerini tek başına ayarlıyor. Robotu tamir edebilmek için de parçalara ihtiyacı var. O da kendine gerekli parçaları gardaki yaşlı oyuncakçının dükkânından aşırıyor. Yaşlı adam her şeyin farkında. Seyirci, çok geçmeden o yaşlı adamın sinemanın ilk dâhilerinden Georges Méliès (1861-1938) olduğunu öğreniyor. Méliès, Hugo’nun defterini alıyor. Hugo defteri geri alabilmek için Méliès’yi evine kadar izliyor. Hiç arkadaşı olmayan Hugo’nun tek arkadaşı Méliès’nin vaftiz kızı Isabelle oluyor. Méliès’nin sinemayı yasakladığı Isabelle, kitapların dışındaki maceraları da yaşamayı hayal ediyor. Hugo, ona heyecan dolu bir sinema macerası yaşatıyor salona kaçak girerek. Sinemada ünlü komedyen Harold Lloyd’un saatin yelkovanına asılı kaldığı 1923 yapımı <i>Safety Last!</i> filmi gösteriliyor. Hugo da filmin finaline doğru aynı duyguları yaşıyor despot müfettiş Gustav’dan kaçarken. Scorsese, Lumière Kardeşler’in 28 Aralık 1895 tarihinde Paris’te gösterdikleri <i>Trenin Gara Girişi/ L’Arrivée d’un Train en Gare de La Ciotat</i>’ına de selâm gönderiyor. Scorsese, bu anı öylesine göstermiyor elbette. Lumière Kardeşler bu gösteriye Méliès’yi de davet etmişler zamanında. Scorsese’nin filminden yansıyan tüm sessiz klasikleri üç boyutlu olarak görüyorsunuz perdede. </p>
<h3><br/>Méliès’nin rüya dünyası...</h3>
<p>Hugo, Isabelle’i garda kendi yaşadığı saatlerin olduğu yere götürüyor. Orada robotu çalıştıracak kalp şeklindeki anahtarın Isabelle’in boynunda asılı olduğunu gören Hugo, robotu çalıştırmayı başarıyor ve robot Méliès’nin 1902 yapımı <i>Aya Seyahat/ Le Voyage dans la Lune</i> filmindeki ikonlaşmış resmini çiziyor. Bu film, sinema tarihinin de ilk bilimkurgularından. Ayrıca Méliès bu ve bazı filmlerini elle boyayarak sinemanın ilk renkli filmlerine de katkı sağladı. Méliès, sihirbazlığından gelen numaralarını sinemada denemiş ve başarmış. Sadece bununla kalmamış, sinemanın ilk özel efektlerini ve hilelerini de bulmuştu. Sinemada yapılan birçok şey onun hayal gücünden geliyor. Sinemada “bindirme” ve “örtü” teknikleriyle ”zincirlemeli geçişi” Méliès bulmuştu. Sinemaya küskün Méliès, hayatının kadını ve eski oyuncularından Jeanne’la evlenmiş, mutsuzluk içinde yaşayan bir ihtiyar. Gardaki oyuncakçı dükkânını da filmlerini satarak kurmuş. Hugo ve Isabelle, “Sinema Akademisi Kütüphanesi”nde sinema tarihçisi René Tabard’la tanışıyorlar. Tabard, Méliès’nin öldüğünü sanıyor, ama çocuklar onu Méliès’ye götürüyorlar. O andan itibaren Méliès’ye ve sinemaya bir “saygı duruşu” başlıyor. Méliès’nin Jules Verne’den uyarladığı 1907 yapımı <i>Denizler Altında 20.000 Fersah/ 20.000 Lieues Sous les Mers</i> filminin setinden de anlar yansıyor perdeye. Méliès filmlerini kurduğu Star Film’in stüdyolarında çekti hep. Elbette Scorsese’nin bu filminde küçük küçük hikâyeler de yansıyor perdeye. Garın, savaşta ayağından yaralanmış duygusuz polis müfettişi Gustav’ın, güler yüzlü çiçekçi kız Lisette en büyük aşkı. Ona nasıl ulaşacağını bilemiyor Gustav. Madam Emilie, aşk için destek oluyor Gustav’a. Elbette çörekçi Frick de Madam Emilie’ye tutkun. Isabelle’in vaftiz annesi Jeanne da hikâyeye anlam katıyor, hem de nasıl!</p>
<h3><br/>Etkileyici mekânlar...</h3>
<p>Kasvetli görünen Montparnasse Tren Garı, görsel anlamda gerçeküstücü ve dışavurumcu yansıyor perdeye. Bu gar, gerçeğine uygun olarak setlerde yaratılmış ve de çok inandırıcı. Kendinizi o gardaymış gibi hissediyorsunuz. Filmin setleri Londra’daki Shepperton Stüdyoları’nda kurulmuş. Hugo’nun saatleri ayarladığı yüksekteki mekândan garın görsel anlamda derinlikli yansıyan fotoğrafları insanı tam anlamıyla büyülüyor.
                                    	<br/><br/>
<a class="lnk2" href="/web/20120201203958/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ali-erden/makale-scorsese-den-sinemaya-bir-saygi.htm), [web.archive.org (arşiv bağlantısı)](http://web.archive.org/web/20120201203958/http://www.taraf.com.tr:80/ali-erden/makale-scorsese-den-sinemaya-bir-saygi.htm)
