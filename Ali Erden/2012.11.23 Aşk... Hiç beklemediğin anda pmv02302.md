# Aşk... Hiç beklemediğin anda

*Ali Erden 23.11.2012*

<div class="yazi"><img align="left" alt="Aşk... Hiç beklemediğin anda" border="0" src="http://www.taraf.com.tr/fotoraflar/makaleler/ask-hic-beklemedigin-anda_214_orijinal.jpg" style="border-right-width:10px; border-color:#FFFFFF"/><p>Sacha Keller, caz kulübünde piyano çalan ve reklam “cıngıl”ları besteleyen bir sanatçı. Hayatına, müzisyen olmasından dolayı belki çok kadın var. Annesi Fanfan’ın korumasında adeta. Çocukları da hiç sevmiyor. Ama filmin derinliğinde başına neler geleceğini de bilmiyor Sacha. Son işinin kabul edilmesi için nam-ı diğer “kart zampara” sanayici Alain Posche’un onayından geçmesi gerekiyor. On yaşındayken kaybettiği babasının klasik olmuş arabasını ve ismini kullanan Sacha için o gün iyi bir şeyin de başlangıcı. Göğün yarılıp Paris’in üstüne kovalarla su boşalttığı o gün hayatına Charlotte giriyor Sacha’nın. İşte kaybeden aşkta mı kazanıyordu? Sağanak yağmurun altında ayağı kayıp yere düşen Charlotte’un gözleri, klasik arabasının üstünü kapatmaya çabalayan Sacha’nın gözlerine kilitlenince hikâye de muhteşem taraflara yol alıyor. Charlotte, “kart zampara” Alain’in iki yıldır ayrı yaşadığı karısı. Charlotte’un Alain’den iki oğlu Louis ve küçük Léonardo olmuş. Charlotte, önceki kocası Céesar’dan da Suzy’yi dünyaya getirmiş. Alain’in işini alamayan Sacha,Laurent’ın girişimleriyle yeni işlere uzanıyor. Sacha’nın bir diğer samimi arkadaşı Lionel, doktor olduktan sonra sevgilisiyle evlenmiş ve bebekleri bile olmuş. Çocuklardan nefret eden Sacha, caz kulübünde bu bebeği görme ıstırabını yaşıyor her gece. Sacah’yla Charlotte, susuz kalmış gibi sevişiyorlar. Hem de Charlotte’un evinde. Çocuklar da var. Aşk doğuyor, hatta çocukların sevgisi de gecikmiyor. Çocuklar babalarını pek görmeyince Sacha onlar için baba gibi. Sacha’yla beraber çocukların solgun yüzleri gülmeye başlıyor, neşe her tarafı sarıyor. Çok geçmeden “kötü adam” Alain kendini fark ettiriyor ve bir an kara bulutlar çöküyor. Alain, Charlotte insan değilmiş gibi onun erkeklerden uzak durması için şantajlar ve teklifler yapan biri. Charlotte, mutsuzluğundan olmalı kendini hayır işlerine vermiş, hatta genç sanatçılara destek bile veriyor kocasının fonundan. Charlotte, yanına kadar gelmiş Sacha’nın aşkına bırakıveriyor kendini. Sevişmelerinin her dakikasının değerini bilerek. Diğer tarafta, Sacha’nın soykırımdan kurtulmuş dünya tatlısı büyükannesi Matzü, Yahudi kız bulup evlenmesini istiyor ondan. Hakiki aşkı bulduktan sonra kim olduğu önemli mi? Final bölümü sürprizli olmasa da insana sıcaklık verdiğini belirtelim. </p>
<p><b><br/>Sinemanın hazinelerine saygı...</b></p>
<p>2012 yapımı <b><i>Mutluluk Asla Yalnız Gelmez/ Un Bonheur n’Arrive Jamais Seul</i></b> filminde, anlar ve görsellikler sinemaseverleri büyülüyor. Sacha’nın evinde, Michael Curtiz ustanın 1942 yapımı <i>Kazablanka/ Casablanca</i> filminin afişi asılı. Afişte Humphrey Bogart var. Elbette başka filmlerin, özellikle müzikal filmlerin afişleri de asılı. Stanley Donen’la Gene Kelly’nin ortak yönettikleri 1952 yapımı <i>Yağmur Altında/ Singin’ in the Rain</i>, Jerome Robbins’le Robert Wise’ın ortak yönettikleri 1961 yapımı Batı Yakasının Hikâyesi/ West Side Story, Milos Forman’ın 68 kuşağına adanmış müzikali 1979 yapımı <i>Bırak Güneş İçeri Girsin/ Hair</i> filmlerinin afişleri müzikal sinemaya bir saygı sunuşu gibi. Sonra Charlotte da evinin yatak odasına <i>Kazablanka</i> filminin afişini asıyor Sacha’ya aşkından. Yönetmen, en azından bu büyük filmleri bir daha sinemaseverlerin aklına düşürüyor. Elbette Broadway ve tiyatro da var. Sacha ve Laurent, yeni bir müzikal için New York’a gidiyorlar. Gölgelerin ön çıktığı buradaki performans sanatseverleri bulutlara çıkartıyor. Gerçekten çok estetik fotoğraflar toplamış yönetmen bu anlarda. Bu filmdeki burlesk-grotesk karışımı sakarlık sahneleri, Blake Edwards ustanın <i>Pembe Panter</i> serisinde Müfettiş Jacques Clouseau’nun ruhunu şad ediyor. Charlotte’un sakarlıklarıyla başına gelenler sinema perdesinden çok eğlenceli görünüyor. Hatta bu filmde “slapstick” denen Hollywood tarzı komedi de var. Özellikle sessiz sinema döneminde burlesk, grotesk slapstick güldürü tarzları iç içe geçmişti. Buster Keaton, Charlie Chaplin, Harold Lloyd filmlerini hatırlayabilirsiniz. Yönetmen, Hollywood filmlerine ve Broadway’e selam yollamak istemiş bu filmiyle. Dooley Wilson’ın <i>Kazablanka</i> filminde piyano başında söylediği <i>Zaman Geçtikçe/ As Time Goes By</i> şarkısı da duyuluyor bu filmde. Fonda da bol bol Billie Holiday’in, Gloria Gaynor’ın, Ray Charles’ın muhteşem sesleriyle şarkılar da dinliyorsunuz bu filmde.  Mozart’ın 1783’te bestelediği <i>Türk Marşı/ Rondo alla Turca</i> (<i>Piyano Sonatı No 11/ Piano Sonata No. 11</i>), rock ve caz tınılarıyla duyuluyor Sacha’nın piyanosuyla. Mozart insana huzur veriyor ve bu piyano tınıları da dinlenmeli. Adı İngilizleri andıran Fransız yönetmen <b>James Huth</b>, 2007’de <i>Cehennem Telefonu/ Hellphone</i> ve 2009’da <i>Red Kid/ Lucky Luke</i> komedi filmlerini yapmıştı. 1971’de Kazablanka’da doğmuş oyuncu <b>Gad Elmaleh</b>’i, Audrey Tatou’yla başrolü paylaştığı Pierre Salvadori’nin 2006 yapımı <i>Zengin Avcısı/ Hors de Prix</i> filminden hatırlayabilirsiniz. Oyuncunun 2005’te Francis Veber’in yönettiği <i>Dublör/ La Doublure</i> filmi eğlenceliydi. Elmaleh’in başrolü <b>Jean Reno</b> ve <b>Mélanie Laurent</b>’la paylaştığı Fransa’daki Yahudi soykırımını anlatan Rose Bosch’un 2010 yapımı <i>1942 Yazı/ La Rafle</i> keşfedilmeli. Edith Piaf’ın muhteşem <i>Paris</i> şarkısı da duyuluyor filmde.</p>
<p><b><i><br/>MUTLULUK ASLA YALNIZ GELMEZ/ UN BONHEUR N’ARRIVE JAMAIS SEUL</i></b><b><i></i></b></p>
<p><b><br/>Yönetmen:</b> James Huth<b><br/>Senaryo:</b> Sonja Shillito- James Huth<b><br/>Görüntü:</b> Stéphane Le Parc<b><br/>Oyuncular:</b> Gad Elmaleh (Sacha), Sophie Marceau (Charlotte), François Berléand (Alain), Maurice Barthélémy (Laurent), Michaël Abiteboul (Lionel), Macha Méril (Fanfan), Litzi Vezsi (Bayan Matzü), Milena Chiron (Suzy), Timéo Leloup (Léonardo), Timothé Gauron (Louis), François Vincentelli (César)<b><br/>Yapım:</b> Pathé-Eskwad-TF1 (2012)<br/><br/><b>ailerden@hotmail.com</b></p>
<p> </p>
</div>

Kaynak: [taraf.com.tr](http://www.taraf.com.tr:80/ali-erden/makale-ask-hic-beklemedigin-anda.htm), [web.archive.org (arşiv bağlantısı)](http://web.archive.org/web/20140123211328/http://www.taraf.com.tr:80/ali-erden/makale-ask-hic-beklemedigin-anda.htm)
