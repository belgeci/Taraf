# Karaoğlan’ın Camoka’ya karşı savaşı

*Ali Erden 11.01.2013*

<div class="yazi"><img align="left" alt="Karaoğlan’ın Camoka’ya karşı savaşı" border="0" src="http://www.taraf.com.tr/fotoraflar/makaleler/karaoglan-in-camoka-ya-karsi-savasi_6347_orijinal.jpg" style="border-right-width:10px; border-color:#FFFFFF"/><p>Oğuz boylarından “Bayan Avullu” oymağından, Baybora’nın oğlu Karaoğlan, Moğollardan kötücül savaşçısı Camoka’ya karşı mücadele veriyor. Selçuklu Beyi Koca Uruz’un kızı Çise Hatun, Çağanbay’la evlenecekken, kaçırılır. Çise Hatun Camoka’ya verilecek, ama hiç de hesapta olmayan Karaoğlan oradan geçerken Çise Hatun’u kurtarıp Malatya’ya götürüyor. Yıl 1238... Selçuklu Hanedanlığı’nda Sultan Keykubat zehirlenerek öldürülmüş. Devrin en güçlüleri Moğollar. Önüne geleni kesiyorlar, Avrupa’nın içlerine kadar. 1071’de Anadolu’ya gelmiş Türkler Moğollarla savaşıyor. </p>
<p>İzmir DEÜGSF Sinema-TV’den mezun olmuş <b>Kudret Sabancı</b>, 2012 yapımı <b><i>Karaoğlan</i></b> filmiyle bir düşünü gerçekleştiriyor. Yönetmenler düşlerini gerçekleştirmeli; bütçe 12 milyon lira olsa bile. Aynı okuldanız. Üst sınıftaki Sabancı, sürekli üretirdi, araştırırdı, imkânları zorlardı. Bizim sinema okulundan çıkmış nadir iyi sinemacılardan. <b>Suat Yalaz</b>’ın çizgi romanı <i>Karaoğlan</i>, gerçekten de estetik olarak çarpıcı. Ama yine de çizgi roman ruhunun içinde dolaşması iyi olurdu. Elbette bu ruh kolay yansıtılamıyor perdeye. Hollywood filmlerinde de tam çizgi roman ruhuna ulaşılamıyor. Çizgi romanlardan beyazperdeye aktarılmış onca film izledik çoğunda tat alamadık. <b>Warren Beatty</b>’nin 1990 yapımı <i>Dick Tracy</i> ve <b>Robert Rodriguez</b>- <b>Frank Miller</b>’ın ortak yönettikleri 2005 yapımı <i>Sin City/ Günah Şehri</i> filmleri, çizgi roman ruhunu perdede yaratmışlardı. Sabancı’nın filmi estetik olsa da, sanki beslendiği yer Suat Yalaz’ın 1960’larda <b>Kartal Tibet</b>’i oynattığı <i>Karaoğlan</i> filmleriymiş hissi veriyor. Bilgisayar efektlerini kullanmayı da çözdüğümüzde daha çarpıcı atmosferler yansıyacak perdeye. Sabancı’ya da haksızlık da yapılmamalı. Seyretmesi rahat bir film çıkarmış ortaya. Bizim buraların kültürüne ve sanatına yabancı olanlar da filmden keyif alabilir. Biraz daha diyaloglar üzerinde çalışılabilirmiş. Yönetmen Sabancı’nın filminde sinema tadı var. Yönetmen ağırlıklı olarak televizyona iş yaptığı için oranın estetiğinin etkisinde kalabilirdi.<br/><br/><br/></p>
<h3>İki kadın arasında...</h3><b>
<p></p></b><br/>Çise Hatun’u Malatya’ya getiren Karaoğlan, pazar yerinde kesesini güzeller güzeli yankesici Bayırgülü’ne kaptırıyor. Sonra da kalbini. Cengiz Han’ın Moğolları dünyayı işgal ederken sıra Anadolu’ya gelmiştir. Çise Hatun’un, Altın Orda Hanı’nın oğlu Çağanbay’la evlenmesini engellemek için Moğol Camoka Çise Hatun’u yok etmekle görevli. Camoka’nın yanında Manguday Birliği de var. Çise Hatun’u evlenebilmesi için, “Yağmur” adlı atıyla Karaoğlan, babası Baybora, Karaoğlan’ın seyisi Çalık, Cengiz Han’ın eski alay beyi Balaban, cüce Pekşen, maymunu “Kestane”yle Bayırgülü yolculuğa çıkıyorlar. Çise Hatun, Çağanbay’la evlenmek için yola çıksa da Bayırgülü’nü yağız Karaoğlan’dan kıskanıyor. Karaoğlan için Bayırgülü’yle tatlı çatışmalara bile giriyor. Onların peşinde de Camoka ve Mangudaylar var. Kale gibi şehrin etrafında büyük savaşı Türkler kazanıyor ve Moğolları dize getiriyorlar. Dokuz canlı Camoka gözlerini açtığında bu hikâye burada bitmez diyorsunuz.<br/><br/>
<h3>Daha önce de uyarlanmıştı...</h3>
<p><b><br/>Suat Yalaz</b>, <i>Karaoğlan</i> çizgi romanını 1962 yılında gazete tefrikası olarak <i>Akşam</i> gazetesinde yayımlamaya başladı. 1963 yılından itibaren de haftalık olarak yayımladı. Yalaz, 1965’te başrolü <b>Kartal Tibet</b>’in oynadığı <i>Karaoğlan: Altay’dan Gelen Yiğit</i>’i yönetti. 1972 yılına kadar altı film daha yapıldı. Sadece 1969’daki <i>Samara: Şeyhin Kızı</i> filminde Karaoğlan <b>Kuzey Vargın</b> olmuş ve bu filmi de Yalaz yönetmişti. Bu filmin bütçesi 12 milyon lira. Herhalde iç piyasayı hesaplayarak bu kadar yüksek bütçeli film yapmadılar. Bunun dışarısı da vardır. 1984’te İstanbul’da doğmuş, İzmir’de büyümüş <b>Müge Boz</b>, <i>Leyla ile Mecnun</i> dizisiyle ünlendi. <b>Talip Karamahmutoğlu</b>’nun gösterime girecek <i>Bir Hikâyem Var</i> filminde de oynadı. Boz, <b>Ali Adnan Özgür</b>’ün yönettiği köy enstitüleri üzerine 2012 yapımı <i>Toprağın Çocukları</i> filminde de oynamıştı. Boz, <i>Karaoğlan</i> filminde insanın başına gelen en güzel şey. Işığıyla tüm perdeyi aydınlatıyor. Sinemamız bir oyuncu kazanıyor. 1983 Samsun doğumlu Karaoğlan <b>Volkan Keskin</b>, <b>Faruk Aksoy</b>’un <i>Fetih 1453</i> filminde Balaban’ı canlandırmıştı. 2007’de <i>Dağlar Delisi</i> dizisinde de oynamıştı. Filmin müzikleri de iyi, belirtelim. </p>
<p><b><i><br/>KARAOĞLAN</i></b></p>
<p><b><br/>Yönetmen:</b> Kudret Sabancı<b><br/>Eser:</b> Suat Yalaz<b><br/>Senaryo:</b> Melek Öztürk- Rana Mamatlıoğlu- Kudret Sabancı<b><br/>Müzik:</b> Tamer Çıray<b><br/>Görüntü:</b> Gökhan Atılmış- Türksoy Gölebeyi<b><br/>Oyuncular:</b> Volkan Keskin (Karaoğlan), Müge Boz (Bayırgülü), Özlem Yılmaz (Çise Hatun), Hasan Yalnızoğlu (Camoka), Hakan Karahan (Baybora), Gaffur Uzuner (Çalık), Tuncay Gençkalan (Balaban), Macit Sonkan (Berkehan), Suavi Eren (Koca Uruz)<b><br/>Yapım:</b> TMC (2012)<br/><br/><b>ailerden@hotmail.com</b></p>
</div>

Kaynak: [taraf.com.tr](http://www.taraf.com.tr/ali-erden/makale-karaoglan-in-camoka-ya-karsi-savasi.htm), [web.archive.org (arşiv bağlantısı)](http://web.archive.org/web/20131107092558/http://www.taraf.com.tr/ali-erden/makale-karaoglan-in-camoka-ya-karsi-savasi.htm)
