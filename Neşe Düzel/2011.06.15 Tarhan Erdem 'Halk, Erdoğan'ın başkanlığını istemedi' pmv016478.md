# Tarhan Erdem: ‘Halk, Erdoğan’ın başkanlığını istemedi’ 

*Neşe Düzel 15.06.2011*

<div class="yazi"><img align="left" alt="Tarhan Erdem: ‘Halk, Erdoğan’ın başkanlığını istemedi’ " border="0" src="http://www.taraf.com.tr/fotoraflar/makaleler/tarhan-erdem-halk-erdogan-in-baskanligini_783_orijinal.jpg" style="border-right-width:10px; border-color:#FFFFFF"/><p><b>“</b><b>Bu seçimde, bir anlamda ‘Erdoğan’ın başkan olma isteğini’ halkın kabul edip etmediği oylandı. Halk, Erdoğan’ın başkan olmasını kabul etmedi Çünkü halkta, başkan olursa ülkeyi kişisel yöneteceği kanaati belirdi</b><b>.</b><b>”</b></p>
<p><b> </b></p>
<p><b>“</b><b>MHP’yi, AK Parti baraj üstü bıraktı. MHP’yi baraj altı yapma siyaseti izlemeseydi, MHP kendiliğinden düşebilirdi. Ama seçmende, MHP düşürülecek endişesi yarattı, MHP’nin oyunu arttırdı AK Parti</b><b>.</b><b>”</b></p>
<p><b> </b></p>
<p><b>“</b><b>Cumhurbaşkanlığı seçimi 2014’te değil, 2012’de yapılacak Erdoğan aday olmayacak, dört yıl sonra siyaseti bırakacak. Çünkü bu adamın tarihe geçmek, iz bırakmak düşüncesi, her şeyin önünde gidiyor</b><b>.</b><b>”</b></p>
<p>***</p>
<p><b>NEDEN TARHAN ERDEM</b></p>
<p>Seçimler bitti şimdi sandıklar konuşuluyor. Halk, verdiği oyla ne demek istedi? Siyasi partilere ve liderlere hangi mesajı verdi? Kim, nereyi, nasıl, neden kaybetti? Kim, nereyi, nasıl, neden kazandı? Bundan sonra ne olacak? Siyasi partiler hangi ittifakları kuracak? Hangi lider nasıl bir strateji izleyecek? Şimdi bunların değerlendirmeleri yapılıyor ve şu soruların cevapları aranıyor. Hangi nedenler, seçmenin AKP’ye büyük bir destek vermesini sağladı? AKP neden seçim sürecinde çok milliyetçileşti? Milliyetçilik yarışına girmeseydi, bu oyu alamayacak mıydı? AKP’nin siyaseti, neden MHP’yi baraj altına itmeye yetmedi? MHP, kaset skandallarına rağmen fazla hasar alamadan Meclis’e girdi. Bunu nasıl başardı? AKP, niye Güneydoğu’da oy kaybetti? Erdoğan’ı milliyetçilik ve Kürt meselesinde yanıltan ne oldu? BDP, başarısını neye borçlu? CHP bu seçimlerde neden hayal kırıklığına uğradı? Niye halk CHP’ye güvenmedi? Ergenekon sanığı adaylar CHP’nin oylarını olumlu mu, olumsuz mu etkiledi? Türkiye’de sahillerin şeriat korkusu bitti mi? CHP parçalanabilir mi? Kılıçdaroğlu’nun liderliği sorgulanır mı? Erdoğan’ın önümüzdeki günlerdeki politikası ne olacak sizce? Başkanlık meselesi kapandı mı? Bütün bu can alıcı başlıkları, bilgisiyle, güvenilirliğiyle, tecrübesiyle kamuoyu araştırmacılarının lideri olan, Türkiye’de siyaseti sadece araştırmacı olarak değil bizzat kendisi de yılların siyasetçisi olarak içinden bilen Tarhan Erdem’le konuştuk<i>.</i></p>
<p><i> </i></p>
<p>***</p>
<p><b>AKP, beklenenin de üstünde oy aldı. Hangi faktörler seçmenin AKP’ye böylesine muazzam bir destek vermesini sağladı?</b></p>
<p>AK Parti aslında beklenenin üstünde bir oy almadı. Yani 2007 seçimlerindeki oyuyla kıyaslanmayacak kadar yüksek bir oy almadı. Sadece AK Parti, bu seçimde de her iki kişiden birinin oyunu almaya devam etti. Eğer yüzde 60 oy alsaydı, “Beklenenin üstünde bir oy aldı” diyebilirdik ama, zaten yüzde 46-48, yüzde 49 civarında oy alacağı ve tekrar tek başına iktidara geleceği bekleniyordu. </p>
<p><b><br/>Ama kamuoyu araştırma şirketlerinin yaptıkları anketlerin çoğu AKP’nin yüzde 50 oy alacağını öngöremedi. Siz de seçimden bir hafta önce yaptığınız son anketinizde AKP’nin oyunu yüzde 46,5 olarak tahmin ettiniz. Sizce oyu niye yükseldi?</b></p>
<p>Biz her ay bir anket yaptık ve bunların hepsini de açıkladık. AK Parti’nin oyları gayet dar bir alanda seyrediyordu. Bakın bu son 16 ayın grafiği... Mesela son dört ay üst üste AK Parti’yi yüzde 49,5, yüzde 50,1, yüzde 51,8 ve en son haziran başında da yüzde 46,5 bulduk. Biz o zaman bu düşüşün nedenini Kürt oylarıyla açıklamıştık. </p>
<p><b><br/>Peki, AK Parti’nin Kürt oyları düştü mü?</b></p>
<p>Bazı arkadaşlar, “AK Parti’nin Güneydoğu’da oyları arttı ama buna rağmen daha az milletvekili çıkardı” diyorlar ama... Bu konuda ciddi bir şey söyleyebilmek için iller, ilçeler ve adaylar bazında rakamları doğru dürüst bilmek lazım. Çünkü seçmen sayısı çok değişti. 2007’deki seçimde Türkiye’de toplam 42 milyon seçmen vardı. Bu seçimde seçmen sayısı 50 milyona çıktı. Seçmen sayısındaki toplam sekiz milyonluk artışın bir milyonu Güneydoğu bölgesine ait. Dolayısıyla önemli olan, bağımsız adayların seçime girdiği yerlerde AK Parti’nin oyunun artıp artmadığıdır. Aldığı oyun toplamda artması önemli değildir. Şimdi bütün bunları tek tek incelemek lazım</p>
<p><b><br/>Hangi faktörler, seçmenin AKP’ye, üçüncü genel seçimde böylesine bir destek vermesini sağladı peki?</b></p>
<p>Birinci faktör ekonomideki iyi gidiş, ikinci faktör muhalefetin zayıflığı. Açık konuşalım. Ekonomi iyi gitmiyor olsaydı, biz bugün AK Parti’nin seçim başarısını konuşuyor olmazdık. Gerçi seçimi gene kazanırdı ama yüzde 40 oyla kazanırdı. Bugün yüzde 50 oyla elde ettiği seçim başarısının diğer sebeplerine gelince... Bu seçimleri konuşmaya, “halkla övündüğümüzü” söyleyerek başlamalıyız biz!</p>
<p><b><br/>Niye halkla övünmeliyiz?</b></p>
<p>Bu halkın ne kadar büyük ve tecrübeli bir halk olduğunu tesbit ve tescil etmemiz lazım önce. Çünkü bu halk, bu seçimlerde iki şeye karşı çıktı. Bir, Ergenekon’a karşı çıktı! İki, bu halk, gerçek dışı politikalara, vaatlere, sözlere, sahici olmayan politikacılara karşı çıktı! İnanılmaz bir seçim bu!</p>
<p><b><br/>Bu seçimin tam olarak nesi inanılmaz?</b></p>
<p>Halkın teşhisi ve bu teşhise uygun davranışı inanılmaz! Bakın... Ergenekon sanığı Mehmet Haberal’ın seçimi kazanmaması beklenemezdi. Çünkü kesin olarak kazanacağı yere aday kondu ve Zonguldak’tan milletvekili oldu. Ama Haberal’ın milletvekili adaylığının toplumun tümü üzerindeki etkisini görmek lazım. Nitekim Orta Anadolu’dan buna tak diye cevap geldi ve AK Parti’nin oyu Orta Anadolu’da arttı. CHP’nin kalesi olan Eskişehir’de de AK Parti’nin oyu yükseldi. </p>
<p><b><br/>Sizce niye yükseldi?</b></p>
<p>Çünkü orada da Süheyl Batum CHP’den aday oldu. CHP daha fazla milletvekili çıkaracakken çıkaramadı. Kısacası halk bu seçimde, “Ergenekon’a karşıyım” dedi. Ayrıca gerçekçi olmayan politikaları da reddetti. Kemal Kılıçdaroğlu’nun sadece 600 lira yardım vaadi değil, seçim sürecindeki bütün konuşmaları ve davranışları gerçek dışıydı. Halk bunu tesbit etti. Başbakan’ın Kılıçdaroğlu’yla ilgili “sanal” nitelemesi aslında haksız değildi. </p>
<p><b><br/>Peki, AKP’yi tercih edenlerin bu tercihini belirleyen en önemli üç nedeni sıralasak, nasıl sıralarız?</b></p>
<p>Birincisi, muhafazakârlık. İkincisi, AK Parti’nin kendisi gibi olması. Seçmen, AK Parti için, “Bu, benim partim” diyor. Onun için AK Parti rahat bir elbise gibi. Kendini onun içinde rahat hissediyor. Üçüncü neden ise ekonomi. Çünkü Türkiye’de insanlar yoksullaşmıyor, zenginleşiyor. Orta sınıf büyüyor ve günde bir dolardan az geliri olanların sayısı hızla düşüyor. Sağlık ve eğitim hizmetleri gelişiyor. </p>
<p><b><br/>AKP’nin iki büyük temel özelliği gözüküyor. Birincisi, Cumhuriyet tarihinin belki de halka en fazla hizmet götüren partisi olması. İkincisi, askerî vesayet karşısında en fazla yol alan parti olması. Bu iki önemli özellik, AKP’nin seçimi yüzde 50 oranla kazanmasına yetmez miydi</b>?</p>
<p>Bence daha fazlasını alabilirdi ama seçimlerin son bir ayında milliyetçilik içine girdi. </p>
<p><b><br/>AKP sizce neden bu seçim sürecinde böylesine milliyetçileşti de, hizmeti ve askerî vesayete karşı duruşu konusunu öne çıkarmakla yetinmedi</b>?</p>
<p>MHP’nin oyunu üç, dört puan azaltıp, onu yüzde 10 barajının altına indirecekti ve böylece bugün kazandığının çok üstünde milletvekili sayısı elde edecekti.
                                    	<br/><br/>
<a class="lnk2" href="/web/20111214093926/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/nese-duzel/makale-tarhan-erdem-halk-erdogan-in-baskanligini.htm), [web.archive.org (arşiv bağlantısı)](http://web.archive.org/web/20111214093926/http://www.taraf.com.tr:80/nese-duzel/makale-tarhan-erdem-halk-erdogan-in-baskanligini.htm)
