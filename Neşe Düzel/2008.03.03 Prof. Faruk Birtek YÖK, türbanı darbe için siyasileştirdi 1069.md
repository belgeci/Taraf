# Prof. Faruk Birtek: "YÖK, türbanı darbe için siyasileştirdi"

*Neşe Düzel 03.03.2008*

<div class="taraf_structure_2col_1zq">
<div class="margen_n">



 <p></p><p> </p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal">NEDEN?</b><span style="mso-spacerun: yes">  </span>FARUK BİRTEK</p><br/>
<p class="MsoNormal" style="margin: 0cm 0cm 0pt">Sorunları yaratıyoruz ama sonra çözemiyoruz. İşin tuhafı çözme girişimlerimiz de daima yeni bir soruna dönüşüyor bizim. Türbanda da, Kürt meselesinde de hep öyle oldu. ‘Kürt sorununu’ çözmek için yapılan son operasyon devletin işleyişiyle ilgili yeni sorunlar ortaya çıkardı. Türban sorununu çözmeye çalışmamız ise geçici bir süre için de olsa bir belirsizliğe ve kargaşaya yol açtı. Anayasa değişti ama hâlâ türbanlı kızlar üniversiteye özgürce giremiyor. Niye bu çağda bizim hâlâ insanların kılık kıyafetleriyle ilgili sorunlarımız var? Bu ülkede türban sorununu kim yarattı? Niye taraflar türban sorununu bu kadar büyütüyor? YÖK ne yapmak istiyor? Türban, türban takanlar açısından neyin simgesi? Takılmasına karşı çıkanlar açısından neyin sembolü? Dinin mi, siyasetin mi, muhafazakârlaşmanın mı yoksa modernleşmenin mi? Bütün bunları Türkiye’nin önde gelen sosyologlarından olan Boğaziçi Üniversitesi Sosyoloji Bölümü Başkanı Prof. Faruk Birtek’e sorduk.</p><br/>
<p class="MsoNormal" style="margin: 0cm 0cm 0pt"><o:p> </o:p></p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal">***<o:p></o:p></b></p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal"><o:p> </o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">NEŞE DÜZEL: Anayasada yapılan son değişiklik üniversiteye türbanla girilmesi önündeki yasağı kaldırdı. <o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Prof. FARUK BİRTEK: Yasağı kaldırmadı. YÖK Kanunu’nun ek 17. maddesinin değişmesi lazım. Anayasa değişikliği türbanın üniversitede serbest olması için yeterli değil.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Pek çok hukuk adamı böyle düşünmüyor. Bildiğim kadarıyla ek 17’deki değişiklik türbanı serbest bırakmak için değil, üniversitede çarşaf, peçe gibi kıyafetleri yasaklamak için değiştirilmesi düşünülen bir maddeydi. Başın nasıl örtüleceği de çarşafı, peçeyi önlemek için tarif edilmek istenmişti. Şimdi anayasa değiştiği halde birçok rektör türbanlı kızları üniversiteye sokmuyor. Niye rektörler böyle davranıyor sizce?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Türban yasağına taraftar değilim ama bu rektörler bence hukuken hâlâ haklı durumdalar. Üniversiteye türbanın girmesi hâlâ yasak. ‘17 e’ değişmeli</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Ek 17 değişmediği halde, kız öğrenciler Boğaziçi Üniversitesi’nde türbanlı olarak derslere girebiliyorlar mı peki?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Kapıdan girişte türbana izin verilmiyor ama derslerde, hocadan hocaya değişiyor türban serbestîsi. Ben muhakkak izin veriyorum. Çünkü bu öğrencilere saygım var. Gerekçesi ister İslami ister başka bir şey olsun, insanların kılık kıyafetine karışamam. Ben kanun uygulayıcısı değilim. Polislik yapmıyorum. Üniversitede birçok arkadaşın türbana karşı olmalarının nedeni, türbanın arkasında başka bir niyet görmeleridir. Ama ben insanların niyetine göre hareket etmeyi medeni hukukun dışında bir davranış olarak görürüm.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Pek çok üniversite yönetimi bugün yasakçılığı savunuyor. Rektörlerin çoğu türban yasağının sürdürülmesine taraftar. Bu kadar çok yasakçı hocayla kaliteli öğrenciler yetiştirmek mümkün olabilir mi?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Daha zor ama imkânsız değil. Üniversiteler özgürlüğün önünü açan kurumlardır ama akademisyenliğinden hiç şüphe duymadığım bazı arkadaşlar türban yasağının kaldırılmasına karşılar. Çünkü mesele şu. Hükümet insanlara güven vermiyor. Bütün özgürlüklerin yanında tavır alması gerekirken, hükümet sadece türban özgürlüğüyle iştigal etti. Hocaların çoğunun türban serbestîsiyle ilgili tepkisi, Hükümet’in diğer hak ve özgürlükler konusunda insanlara vermediği güvenle ilgili. Eğer Hükümet, 301’i değiştirmeyi ve diğer özgürlükleri genişletmeyi türbanla birlikte ele alsaydı, bugün üniversitelerde türban serbestliğine çok daha az muhalefet olacaktı. Hükümet türbanı, diğer demokratik hak ve özgürlükleri genişletirken serbest bırakmalıydı. Şu anda insanlar Hükümet’i sadece kendine demokrat olarak görüyorlar ve Hükümet’in samimiyeti konusunda şüphe ediyorlar. Hükümet’in özgürlükçü tavrının genel değil fevkalade mevzii olduğunu düşünüyorlar. Ben de bu samimiyetsizliği görüyorum. Benim de şüphelerim var.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">AKP Hükümeti’yle ilgili şüpheleriniz neler?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">AKP Hükümeti’nin özgürlükleri kısıtlayıcı uygulamaları oldu. Seçimlerden hemen önce AKP, Meclis’ten son derece faşizan kanunlar geçirdi. Mesela polisin yetkilerini artıran çok korkutucu bir kanun çıkarıldı. 301. maddeyi hâlâ düzeltmedi. Üstelik Türk ulusu yerine Türk milleti demekle de bu madde düzeltilmez. Ayrıca akademisyen arkadaşların, türban serbest bırakılınca bu kez türbansız öğrencilerin hürriyeti mi daralacak diye bir korkuları var ki, başı açık kızlara baskı yapılacağı konusunda ben de çok endişeliyim.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Niye?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Hükümet’in bu konuda samimiyetini, türbansızlara sahip çıkacağını görmek istiyorum. Türbansızların eğitim hakkı ve özgürlüğü konusunda Başbakan’ın çıkıp bir şeyler söylemesini bekliyorum. Oruç tutmayanların Ramazan’da üniversite kantininde yemek yiyebilmelerinin garantiye alınmasını istiyorum. Türbansızların, İslam’ı farklı yaşayanların ya da inançsızların hakları ne olacak? Zaten birçok üniversitede Ramazan’da kantin tamir ediliyor bahanesiyle öğle yemeği çıkmıyor. Oruç tutmayanların hakları ellerinden alınıyor. Arkadaşlar, üniversitelerde türbanlı sayısının artmasıyla, şimdi bu baskıların daha da artacağından korkuyorlar. Hocam Şerif Mardin’in ‘mahalle baskısı’ tespiti çok önemlidir. Türkiye’de çok yoğun, acı ve zalim olan bu mahalle baskısını her yerde gördüm ben.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Siz korkuyor musunuz?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Muhafazakâr kentlerdeki üniversitelerle ilgili endişeliyim ben de. Burada önemli olan Hükümet’in görevini yapması. Ama yapmıyor. Hükümet vatandaşları rahatlatmalı. Başbakan türbansızlara da ciddi beyanlarla sahip çıkmalı. Çünkü ortada sosyolojik bir korku var. <span style="mso-tab-count: 1">      </span></p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Türkiye’de niye bir türban sorunu var?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Türban sorunu mahalli seçimler yaklaşıyor diye alevlendi. Aslında bu ülkede türban sorunu yenidir. Hatta türbanın mucidi YÖK’ün kurucusu İhsan Doğramacı’dır. Doğramacı’yla türban sorunu doğdu ve Kemal Gürüz’ün YÖK Başkanlığı’nda da sorun çok şiddetlendi. Türban sorununu belirli siyasi amaçlarla doğurdular.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Kimler, niye yarattı türban sorununu?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Türban sorunu türban takanların yarattığı bir sorun değildir. Türban sorunu, Kemalist bir taassupla siyaset yapmak isteyenlerin yarattığı bir sorundur. Bunlar hakiki Atatürkçü değiller. Bunlar ‘yeni Kemalistler’dir. İttihat Terakki dürtüsü var bunlarda. Yani otoriter dürtüler var. Toplumu zapturapt altına alma meşgalesi içinde olan dar kafalı mutaassıp insanların görüşüdür bu. Kemalist yobazlıktır bu.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Kemalizm nedir peki?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Ben Atatürkçüyüm ama Kemalist değilim. Atatürk çok önemli bir devrim yapmış, ülkeyi Batılılaştırmış, özgürlüklere ve demokrasiye yönelmek istemiş biridir. Ben Atatürk’ün yaptığı, kurduğu ve özlemini duyduğu düzeni seviyorum. Kendilerine Kemalist diyenler ise halkı zor kullanarak zapturapt altına almak ve dar bir kalıba sokmak istiyorlar. Bunlar, otoriter sistemi savunuyorlar ve halka karşı mücadele ediyorlar.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Atatürk otoriter sistemi savunmuyor muydu? Atatürk demokrasi mi istiyordu?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Atatürk zamanında iki şey var. Bir, Atatürk’ün uygulamaları var. İki, Atatürk’ün çizdiği bir yol var. Atatürk zamanında devrim yapıldı ve Cumhuriyet kuruldu. O rejimin otoriter boyutları muhakkak ki vardı. Bana göre o otoriter boyutlar Atatürk düzeninin geçici unsurlarıdır, özü değildir. Ama bazı arkadaşlar bu geçici otoriter unsurları sürekli hale getirmek istiyorlar. İşte Kemalizm budur. Atatürkçülük ise bu değildir. Atatürkçülük, Türkiye’yi Batı camiasının, medeniyetinin parçası yapmayı istemektir. Özgürlüklere öykünen bir sistemin çizgisidir. Atatürkçülük, Tanzimat’la başlayan Batılılaşma sürecinin en radikal adımıdır.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Kemalizm’i kimler temsil ediyor?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Çeşitli boyutları var. Ergenekoncular da Kemalizm şapkası giyiyorlar. Bunlar hakiki Kemalist değiller ama Kemalist diskurun yükselmesinden istifade ediyorlar. Ama diğer yanda CHP var ki, işte o, Kemalizm’i savunuyor. CHP Atatürkçü değildir. CHP Atatürk’e karşıdır. Ben CHP’yi Atatürk karşıtı olarak görüyorum. Çünkü Atatürk’ün projesinin karşısındadır. CHP kendi yarattığı Kemalizm’in taassubu içindedir. Adı Cumhuriyet Halk Partisi olmasına rağmen halkla beraber değildir ve halkı savunmaz. Yalnız şu da var. Sadece Kemalistler’den Ergenekon doğmuyor. Öbür uçta da dini kullanan yobazlıklardan başka baskılar, çürümeler, yolsuzluklar, çeteler ve Hizbullah doğuyor. Hizbullah Ergenekon’un öbür uçtaki muadilidir.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Türban sorununa dönersek... Türban sorununu YÖK mü yarattı sizce?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Evet. Türban yasağı YÖK’ün içinden çıktı. Önceleri türban, İslami veya başka nedenlerden ötürü başını örtmek isteyen kızların üniversiteye gelebilmelerini sağlamak için YÖK tarafından yaratılmış bir modeldi. Dolayısıyla başlangıçta bir problem yoktu. Ta ki, YÖK’ün içindeki bazı yöneticiler türbanın bir sorun olduğunu düşününceye dek.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Bu zihniyet daralması niye gerçekleşti böyle birden bire?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">İki nedeni var. Birinci nedeni siyasi dürtü. Mutaassıp Kemalistler yani yeni Kemalistler, YÖK’ü bir siyasi payanda olarak kullandılar. Siyasette kendilerine yer açmak için YÖK’ü suiistimal ettiler. YÖK’ü siyasi bir kampın aracı haline getirdiler. Bunun içinde darbe yapma arzusu, darbecilik de vardı. Silahlı Kuvvetleri fıştıklamak da vardı. Türbanı, belli bir dinî yaklaşıma sahip olan siyasi partilere karşı darbe yapmanın bir sebebi olarak gösterdiler. Sonuçta türban, YÖK’ün siyasileştirdiği bir olaydır. Türban, YÖK tarafından siyasi simge haline getirildi, problem yaratıldı ve böylece Türkiye’de bir darbenin önü açılmak istendi. Hatırlayın, türban bağlamında zaten böyle küçük, mini darbeler hep geldi. Mesela 28 Şubat.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Peki, sosyolojik açıdan baktığımızda türbanlı kızlar neyi temsil ediyor?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Türbanı niye takıyorlar diye sorarsak... Burada en mühim sosyolojik boyut ‘muhafazakârlık’tır. Türkiye’de çok geniş bir mutaassıp kesim var. Bunların en mutaassıp oldukları konu da kızları. Kızlara özel bir koruma koyma, bizim milletin kültüründeki cinsiyet ayırımından doğan bir şey. Mutaassıp aileler için türban, kızları toplumsal alana çıktığında, onları korumak için kullandıkları bir araç oluyor işte. Türban, ailesel bir taassubun neticesidir. Zamanla türbana karşı yaşanan tepkiler yüzünden, türban, din hürriyetiyle de özdeşleyen bir siyasi simge haline de geldi ama...</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Evet...<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Başlangıçta türban katiyen bir siyasi simge değildi. Kemalist taassup türbanı siyasileştirdi. Din hürriyeti isteyen kesim de sonra türbanı siyasetin sembolü olarak kullandı ama, üstüne gidilmeseydi, türban hızla anlamını kaybedecek çok yetersiz bir semboldü. Ama Kemalist taassup tarafından konu edildiği için siyasi sembol haline geldi. Dolayısıyla iki taraf da türban takan kızları kendileri için siyasi mücadele alanı haline getirdiler. Kızlara yapılan büyük haksızlık bu. Ayrıca...</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Evet... <o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Mutaassıp ailelerin kızlarını koruma ihtiyacı, yeni kentleşen, anonimleşen, mahallenin bittiği yerlerde daha önemli oluyor. Biliyorsunuz bizde, mahallenin dışına çıktıklarında başörtüsü örterler. Bilmedikleri bir yere gittiklerinde, bir şekilde selamlığa çıktıklarında başlarını örterler. Mutaassıp insanlar, kızlarını bilmedikleri bir dünyaya, kozmopolit bir ortama, yani üniversiteye gönderdiklerinde, kızlarının başını, onları bir koruma yöntemi olarak örtüyorlar.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Türkiye şehirleştikçe baş örtme artacak mı bu durumda?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Baş örtme şehirleşen bir Türkiye’de artıyor. Şehirlilik normal bir ortama dönüşünceye kadar da artacak. 10 sene, 20 sene sonra türban diye bir şey kalmayacak. Şehirliliğe adapte olduktan sonra insanlar, şehirlilikten tedirgin olmayacaklar, korkmayacaklar. Türban, şehirleşmeden duyulan korkunun ve tedirginliğin sonucunda arttı. Kısacası türban, toplumsal demokratikleşmenin yani toplumsallaşmanın bir sonucudur. Köyün açılmasıdır, kasabanın şehre gelmesidir. Toplumsal hayata katılım olayıdır türban. Türkiye şehirliliği kabul ettikçe, türban kalkacak bu ülkede.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Türbanlı kızların giyim tarzlarına, ilişkilerine baktığımızda çok dindar işaretler görmüyoruz. Türbanla birlikte dinin yeni bir yorumuyla mı karşılaşmış oluyoruz?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Bu çok ileri bir laf, onu kimse bilemez. Onlar da bilmiyorlar. Ama parmak bastığınız husus sosyolojik olarak çok önemli. Başını örten, dinî vecibeleri yerine getiren insanların giyim ve kuşamlarına dikkat ettikleri, takı taktıkları, berbere gittikleri görülüyor. Bu bir modernleşmedir. Bunlar şeriat düzeni isteyen insanlar değil. Bunlar, muhafazakârlıktan vazgeçmeden modern toplumla bağdaşlaşmak isteyen insanlar. Bu bir adaptasyondur. Zaten bu yüzden bir süre sonra türban kalmayacak. Hele rektörler türbanı yasak etmezse türban hiç kalmayacak ya ortada. Rektörler türbanı fıştıklıyorlar ve çok yanlış yapıyorlar. Türbana niyet atfederek Türkiye’nin siyasetini karıştırıyorlar. Şimdi de türbanlı kızlar için şeriat niyeti atfediyorlar. Şeriatçı, köktendinci değil bu kızlar. Türbanın köktendincilikle alakası yok. Aksine, modern İslam’ın bir parçası türban.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Türbanın muhafazakâr ailelerden gelen kızları özgürleştirdiği söyleniyor. Bu görüşe katılıyor musunuz peki?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Topluma katılımlarını sağlıyor. O anlamda özgürleşiyorlar. Toplumsal faaliyet alanları genişliyor, hatta siyasi partilerde çalışıyorlar. Bugün AK Parti’nin içinde Başbakan’a karşı muhalif ses çıkarabilen Ayşe Böhürler diye fevkalade ilerici bir hanımefendi var. Bence AK Parti’nin ak alanıdır Ayşe Böhürler. AK parti’yi ak yapan o hanımdır. Partide yığınla erkek var, hiçbirisi ağzını açamıyor, o hanımefendi konuşuyor.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Dar pantolonlar giyen, makyaj yapan, flört eden türbanlı kızlar, muhafazakâr insanlar için neyi temsil ediyor peki?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Yeni Kemalistler, muhafazakâr kesimin kendini sorgulamasına imkân vermiyor. Bugün muhafazakâr kesim türbanla içine düştüğü çelişkileri görmüyor. Hâlbuki türban serbest bırakılsa ve türbanın üstüne böyle gidilmese, muhafazakâr kesimle türbanlı kızlar arasında mutlaka çelişkiler doğacak.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Niye Cumhuriyet, vatandaşlarının görüntüsüyle bu kadar yakından ilgileniyor. Kuruluşundan beri böyle bu. Bunun ideolojik bir nedeni var mı?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Atatürk kadınların kılık kıyafetine karışmadı. Cumhuriyet kadınların kılık kıyafetine katiyen karışmadı. Erkeğinkine ise Tanzimat’tan beri karışıldı. İkinci Mahmut da erkeğe fes getirdi. Çünkü hem Tanzimat hem Cumhuriyet bir Batılılaşma ürecidir. Bu süreçte kılık kıyafet bir medeniyet simgesidir.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Niye kadın değil de erkek medeniyetin simgesi sayılıyor?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Çünkü hem Tanzimat hem Cumhuriyet erkekleri toplumsal ajan olarak telakki ediyor. Kadınları evde, erkekleri sokakta telakki ediyor. Toplumsal faaliyeti ve siyaseti erkeklerin işi olarak görüyor.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">İslam’da kadın çok hassas bir konu olduğu için mi acaba Cumhuriyet kadın konusuna pek dokunamadı? <o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Doğru ama Cumhuriyet pek çok hassas konuya dokundu. Çok radikal işler yaptı. Atatürk tekkeleri ve zaviyeleri kapattı. Bütün mahalle düzenini allak bullak etti. İnsanların yazısını değiştirdi. Demek ki insanları tarihinden kopardı. Birden bire herkes çırılçıplak kaldı. Kimse geçmişini okuyamadı. Atatürk yeni bir toplum yarattı, bunlar çok radikal şeyler.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Her şey Cumhuriyetle başladı demek doğru bir şey mi? İnsanları tarihlerinden koparmak iyi mi oldu? <o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Hayır, hiç iyi olmadı. Çok fena oldu. Okuma-yazma seferberliği için harf devrimi yapılmalıydı ama eskiyi de unutturmak gerekmiyordu. Ama Atatürk Osmanlı’ya karşı mücadele etti. Bir siyasi rejim mücadelesi bu. Bu bir devrim kanunu. Hâlbuki orta öğretim ve lisede eski harfleri de öğretmeleri gerekirdi. Öğretmemeleri büyük yanlış. Ben kendimi bugün fevkalade mahrum ve malul hissediyorum. Utanıyorum. Osmanlıca okuyamıyorum. Benim sahamda bir akademisyen için daha büyük bir ayıp olamaz. Bu yüzden öğrencilerime, ‘Ben sahte bir akademisyenim’ diyorum. Ben toplum bilimciyim. Benim toplumum dün doğmadı ki. Benim toplumumum beş bin senedir burada. Osmanlıca bilmeden ben kendi toplumumu nasıl anlatacağım? Bakın... Bütün mesele şu.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Mesele nedir?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Artık devrim bitti. Cumhuriyeti kurduk. İstiklal Harbi’ni kazandık. Milli Mücadele’yi kazandık. Artık barış zamanı. Batı’yla kavga etme zamanı değil. Ulusalcılık zamanı hiç değil. Dünyaya kapanmanın zamanı hiç değil. Cumhuriyet oturdu artık. Rejim üç, beş kızın başını örtmesiyle tehlikeye girmez. Cumhuriyet bu kadar zayıf mı? Böyle düşünenlerin rejime itimatları yok, Atatürk’e saygıları yok. CHP’ye bu yüzden kızıyorum. Cumhuriyete güvenmiyorlar mı bunlar? Niye biz Cumhuriyetin koruyucusuyuz diyorlar? Ne demek bu? Cumhuriyeti küçümsemedir bu.</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Peki, Kemalistler Cumhuriyeti koruyacaklarını söylerken aslında neyi korumaktan söz ediyorlar? Onlar nasıl vatandaşlar istiyorlar?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Onların önerileri beni çok korkuyor. Çünkü yeni Kemalistlerin pozisyonu kafatasçılığa kadar gidiyor. CHP Genel Başkan yardımcısı çok saygın, önemli biri ama kalkıyor ‘Efendim vatandaşlık nedir? Bizim soydaşlarımızı korumamız lazım’ diyor. Hangi soymuş, hangi soydan geliyorlarmış bunlar ya?</p><br/>
<p class="MsoNormal" style="margin: 0cm 0cm 0pt; text-indent: 18pt"><b style="mso-bidi-font-weight: normal">Meclis’te yeni Vakıflar Kanunu çıkarken yapılan konuşmalardan mı söz ediyorsunuz?<o:p></o:p></b></p><br/>
<p class="MsoNormal" style="margin: 0cm 0cm 0pt; text-indent: 18pt">Evet. Utanç verici. Onun için CHP Cumhuriyet düşmanıdır. Cumhuriyet soyu sopu yasak etmiştir. İnsanların lakap kullanmasını bile yasak etmiştir. Ama CHP vatandaşlığı hor görüyor. Gayrimüslim vatandaşları ikinci sınıf vatandaş addediyor. Bunlar nasıl Atatürkçü? Bunlar Atatürk düşmanı. Bunlar yasakçılığı savunuyorlar. Bunlar vatandaşı imtiyazlı ve imtiyazsız vatandaşlar olarak din üzerinden tekrar tanımlıyorlar. CHP 301’in değiştirilmesine de karşı çıkıyor. Ben ‘Özbekler tembeldir’ dediğim zaman beni hapse mi atacaklar? Böyle bir şey olur mu?</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/121.htm), [web.archive.org (arşiv bağlantısı)](http://web.archive.org/web/20090924023834/http://www.taraf.com.tr:80/makale/121.htm)
