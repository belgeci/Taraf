# Şerafettin Elçi: Onlar, fırtına çocukları

*Neşe Düzel 02.05.2011*

<div class="yazi"><img align="left" alt="Şerafettin Elçi: Onlar, fırtına çocukları" border="0" src="http://www.taraf.com.tr/fotoraflar/makaleler/serafettin-elci-onlar-firtina-cocuklari_2575_orijinal.jpg" style="border-right-width:10px; border-color:#FFFFFF"/><p><strong>*En ürktüğüm şey gençlik. Yıllarca döve döve içlerini nefretle doldurduk. Otuz yıldır savaş ortamındayız, fırtına çocukları diyebileceğimiz öfkeli bir nesil yetiştirdik</strong></p>
<p><strong>*Yeni meclisin Kürt sorununu çözmesi şart Bir süre sonra öfkeli gençler iktidara gelecek. Bu sorun, onlar egemen değilken çözülmeli. Fırtına çocuklarla sorunu çözmek çok zor</strong></p>
<p><strong>*Benim gibi dindar insanların adaylığıyla ortaya çıkan blok, Kürtlerin önemli kesimini temsil ediyor. Seçimde AKP’ye büyük fark atacağız. Diyarbakır’da en az yüzde 60 alırız</strong></p>
<p><strong>NEDEN ŞERAFETTİN ELÇİ</strong> Bu ülkede siyasetle hiç ilgilenmeyen biri bile müthiş bir öngörü sahibi olabilir, neler olabileceğini kestirebilir. Zira hep aynı oyun tekrarlanıyor Türkiye’de. AKP’nin kazanacağına kesin gözüyle bakılan seçimlere gene çok az kaldı ve Doğu bölgesi gene karıştı. Asker operasyonlara başladı, polis sertleşti. Ölüm haberleri, cenazeler arttı. Oysa bu seçim, cumhuriyet tarihinin en kritik seçimi. Seçilen parlamento, Cumhuriyetin ilk sivil anayasasını yapacak. Eğer kışkırtmalarla yapımı engellenmezse, yeni özgürlükçü, katılımcı ve demokratik anayasa, Kürt- Türk barışını sağlayacak, bu ülkenin bütün mağdurlarını, ezilenlerini devletle barıştıracak, vesayet sistemini bitirecek. Biz de böyle kritik bir seçim öncesinde, bütün siyasi hayatını, bu ülkede barışa, Kürtlerin eşitliği ve özgürlüğüne vakfeden Şerafettin Elçi’yle, kendisinin BDP’nin teklifiyle gerçekleşen bağımsız adaylığını, BDP’deki politika değişikliğini, AK Parti’nin bölgedeki durumunu, güvenlik güçlerinin son operasyonlarının ne anlama geldiğini, bölgedeki öfkeli gençliğin ve dağdakilerin hangi çözümle tatmin olacağını konuştuk.<br/><br/>***</p>
<p><strong>BDP’nin size bağımsız adaylık teklif etmesi birçok insan için sürpriz oldu. Sizin için de sürpriz oldu mu? </strong></p>
<p>Hayır, olmadı. Çünkü BDP’nin ve onun dayandığı gücün ciddi bir değişim ihtiyacı içinde olduğunun farkındaydım ben.</p>
<p><strong>Size tam olarak niye adaylık teklifiyle geldiler?</strong></p>
<p>Bana yapılan teklif, onlardaki değişim ihtiyacını ifade ediyor. Bir de tabii yaygın bir “temsiliyet” arayışı içindeydiler. Zira BDP çizgisi, bugüne dek tamamen sosyalist, sekter, kendinden farklı düşüneni dışlama anlayışına anlayışa sahipti. Bu nedenle de çok yaygın bir kitleyi temsil edemiyordu. Üstelik Başbakan Erdoğan da sık sık, ‘Kürtleri ben temsil ediyorum. En fazla oyu ben alıyorum” diyordu. Şimdi benim gibi insanların da katılımıyla ortaya çıkan “bileşim”, Kürtlerin çok önemli bir bölümünü temsil ediyor. Bu seçimde biz, AKP’ye büyük fark atarak parlamentoya gireceğiz.</p>
<p><strong>Peki BDP ne yönde değişiyor?</strong></p>
<p>BDP ve onun dayandığı kesimde, Kürt meselesinin çözümüne bakışta ciddi bir değişim niyeti gördüm ben. Hak mücadelesini, silahlı çatışma alanından sivil demokratik alana dönüştürme arayışı bu. Demokratik mücadele, benim yıllardır özlemini çektiğim bir mücadele yöntemidir. Biliyorsunuz... Kürtlerin, insaf sahibi, vicdan sahibi hiç kimsenin itiraz edemeyeceği haklı talepleri var. Kürtler, bu ülkede horlandılar, mağdur edildiler, hakları gasp edildi. Bu hakların elde edilmesi lazım. Ayrıca Kürtlerin talepleri de bugün son derece meşru ve makul bir çerçevenin içine çekildi.</p>
<p><strong>Başlangıçta Kürtlerin bağımsızlık talepleri makul değil miydi?</strong></p>
<p>Bence makul değildi. Bakın... Bir politikanın doğru olması yeterli değildir. O politikanın ayrıca reel olması yani gerçekleşebilir olması da gerekir. PKK’nin hak mücadelesine başlarken önüne koyduğu hedef, “birleşik, bağımsız, sosyalist bir Kürdistan”dı. İdeal olarak güzel bir şey olabilir bu ama gerçekçi değil. Kürtlerin, bütün dünyayı karşılarına alıp, tüm Ortadoğu haritasını kendi öz güçleriyle alt üst etmeleri ve dört parçaya bölünmüş Kürtleri birleştiren bağımsız bir büyük Kürdistan kurmaları gerçekçi değildi.</p>
<p><strong>Türkiye’deki Kürtlerin kendi bağımsız devletlerini kurmayı istemeleri de mi gerçekçi değil sizce?</strong></p>
<p>Günümüzde buna da gerek yok. Çünkü bugünün dünyasında, bir halkın hangi sınırlar içinde, kimin tarafından yönetildiği önemli değil. Artık önemli olan, bir halkın nasıl yönetildiği. Diyelim ki, Kürtler, Kürtleri bir dikta rejiminde yönettiler. Bunun ne yararı olabilir ki? Saddam ve Esat, ikisi de Araptı. Suriye’nin ve Irak’ın başına neler getirdiklerini görüyoruz. Biz, özgürlükçü, çoğulcu, katılımcı ve demokratik rejimle toplumun yönetilmesini istiyoruz.</p>
<p><strong>Bunun için Avrupa Birliği ölçüleri yeterli mi?</strong></p>
<p>AB’nin ölçüleri bireysel haklar açısından yeterlidir. Ama bireysel haklar Kürtler için yeterli değildir. Bireysel haklar, azınlıklar için yeterlidir. Kürtler ise bir azınlık değildir. Kürtler, bir halktır. Halk olduğu için de, ülkede egemen olan diğer halkla eşitlik iddiasında bulunma hakkına sahiptir Kürtler.</p>
<p><strong>Peki BDP’yle yaptığınız işbirliğinin nasıl bir sonuç yaratacağını düşünüyorsunuz?</strong></p>
<p>Dini hassasiyetleri nedeniyle bugüne dek PKK çizgisinde politika yapan partilere uzak duran geniş bir Kürt kitlesi var. Bu işbirliği sonucunda, o kitlenin bu harekete ve bana destek vereceğine inanıyorum. Çünkü Kürtler solcusuyla, sağcısıyla dini hassasiyeti güçlü bir toplumdur. Dolayısıyla Kürt toplumunun diniyle restleşen, ters düşen bir hareket kitlesel destekten mahrum olur. Nitekim öyle oldu. Biz halkımızın dini hassasiyetlerine değer vermek, onun dini özgürlükleri için de mücadele etmek zorundayız. Çünkü inanç özgürlüğüne yeterince saygı duyulmadığı için, bu ülke hala dini kaynaklı bir gerginlik de yaşıyor.</p>
<p><strong>BDP’nin size Diyarbakır’dan milletvekili adaylığı teklifini, partiniz nasıl karşıladı?</strong></p>
<p>Aramızda tartıştık tabii bunu ama anlayışla karşıladılar. Kolay iş değil. Biz, yıllardır BDP çizgisine muhalif bir çizgide bulunduk.</p>
<p><strong>Siz oldum olası PKK’ya mesafeli bir politikacısınız. BDP’nin size gelmesi, BDP açısından gerçekten ciddi bir politika değişiminin işareti. BDP, bundan böyle nasıl bir politika izlemeyi düşünüyor sizce?</strong></p>
<p>El birliğiyle barış ortamının hazırlanmasına çalışacağız. Seçimden sonra ortak bir anayasa taslağı hazırlayıp, tüm gücümüzü anayasaya harcayacağız. BDP, bir an önce bu silahlı çatışmanın bitmesini istiyor. Ama bu bitiş, devletin zaman zaman söylediği gibi, ‘gelin devlete teslim olun. Devletin adaletine sığının’ şeklinde olmaz.
                                    	<br/><br/>
<a class="lnk2" href="/web/20120421232835/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/nese-duzel/makale-serafettin-elci-onlar-firtina-cocuklari.htm), [web.archive.org (arşiv bağlantısı)](http://web.archive.org/web/20120421232835/http://www.taraf.com.tr:80/nese-duzel/makale-serafettin-elci-onlar-firtina-cocuklari.htm)
