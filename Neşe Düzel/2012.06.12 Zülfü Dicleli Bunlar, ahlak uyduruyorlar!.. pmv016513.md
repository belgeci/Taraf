# Zülfü Dicleli: Bunlar, ahlak uyduruyorlar!..

*Neşe Düzel 12.06.2012*

<div class="yazi"><img align="left" alt="Zülfü Dicleli: Bunlar, ahlak uyduruyorlar!.." border="0" src="http://www.taraf.com.tr/fotoraflar/makaleler/zulfu-dicleli-bunlar-ahlak-uyduruyorlar_3581_orijinal.jpg" style="border-right-width:10px; border-color:#FFFFFF"/><p><b>“</b><b>AKP, ahlak ve tarih uyduruyor. Bunların anlattığı Osmanlı ile hakiki Osmanlı aynı değil. Endülüs’ten Çin’e uzanan İslam’da ve Osmanlı’da her dine, eğlenceye, farklı cinsel tercihlere, alkole hep yer oldu ve bunlar uyumlu yaşandı.”<br/><br/>“AKP değişmeyi göze alamadı. Türkiye’yi değiştirdiler ama kendilerini değiştirmeyi göze alamadılar. Böyle anlarda insan eski yerine geri döner. AKP de fikir olarak eskiye geri dönüyor. Halkın değişim isteğini karşılayamıyor.”<br/><br/></b><b>“</b><b>Muhafazakârlardan ne Menderes, ne Özal, ne de Demirel böyle sert oldular. Yumuşak insanlardı, espri yaparlardı. AKP yönetiminde ise bir sertlik, hoşgörüsüzlük, herkese babalanma var. Asabiler. Asabilikleri bütün toplumu geriyor.”</b></p>
<p>***</p>
<p><b>NEDEN ZÜLFÜ DİCLELİ<br/></b><i>AKP, daha doğrusu Başbakan Erdoğan, toplum içindeki farklılıkları uzlaştıracağına, bu farklılıkları “çatışma noktalarına” çeviriyor. Çeşitli inançlar, mezhepler, ırklar, farklı yaşam biçimleri bu zamanda bu ülkede birbirleriyle kaynaşacaklarına, giderek düşmanlaşarak birbirlerinden ayrışıyorlar. Erdoğan bunu neden yapıyor? Neden toplumun içindeki çeşitli kesimleri birbirinden koparıyor? Amacı ne? AKP, bu ülkede çok büyük işler başardı. Sessiz kitlelere ses verdi. Şimdi niye Erdoğan demokrasiye ve barışa doğru gitmekten vazgeçti? Peki, ya muhalefet? Neden böyle bir zamanda özellikle sol partiler yeni bir siyaset yaratamıyorlar? Ülkeyi neden muhalefetsiz bırakıyorlar? Neden muhalefet, toplumun tümüne sözcülük edemiyor? Sol ne yapmalı? Kendini nasıl tarif etmeli ve kitlelerle nasıl ilişki kurmalı, onlara ne söylemeli? Bütün bunları “gerçek” Türkiye Komünist Partisi’nin önde gelen isimlerinden, solun ideologlarından ve 1990’lardaki Yeni Demokrasi Hareketi’nin kurucularından Zülfü Dicleli ile konuştuk. Eşiyle birlikte Optimist ve BZD Yayıncılığı yürüten Zülfü Dicleli, kendi içinde bütünlüğü olan son 20 yılda yazdığı yazıları ve yaptığı konuşmaları bir kitapta topladı. Dünyayı anlamak ve değiştirmek üzerine “Yeniden Düşünürken” isimli kitap, önümüzdeki günlerde piyasaya çıkacak.</i></p>
<p>***</p>
<p><b>-2-</b></p>
<p><i><br/>Zülfü Dicleli ile yaptığımız konuşmanın dün ilk bölümünü yayımladık. Konuşmaya kaldığımız yerden devam ediyoruz.</i></p>
<p><b> </b></p>
<p><b>Başbakan Erdoğan ve AKP, aslında demokrasi alanında büyük boşluk yaratıyor ve muhalefete büyük bir fırsat veriyor. Ama bu fırsat yeterince kullanılmıyor. Sizce neden muhalefet böyle bir zamanda atağa geçemiyor</b>?</p>
<p>Geçemiyor çünkü Türkiye’de kendine solcu diyenlerin iki kaynağı vardı. Sosyalizm ve Kemalizm. Şimdi ikisi de fiilen iflas etmiş ve ölmüş durumda. Bir daha da dirilemezler. Kemalist hegemonya, demokrasi güçleri ve AK Parti tarafından yıkıldı. Daha evvel de zaten komünizm yıkılmıştı. Toplumu tekçi kalıba sokmaya çalışan ideolojiler bunlar. Tıpkı şimdi AK Parti’nin yapmak istediği gibi. Tarihsel olarak ömürlerini doldurdular. Bu yüzden de Türkiye’de sol anlatısız kaldı.</p>
<p><b><br/>Sol, insanlara ne söylemeli?</b></p>
<p>Solun önce, yeni bir anlatıya ihtiyacı var. Sol ne yapmak istiyor kendisi de bilmiyor bugün. Bu nedenle de Halk Partililer ellerine bayrak alıp her gün heykellere koşuyorlar. Ötekiler de, “sosyalizm iyidir, kapitalizm kötüdür”den öte bir laf etmiyorlar, yeni bir şey yapmıyorlar. Oysa dünya değişti.</p>
<p><b><br/>İşte değişen dünyada sol ne söylemeli, ne yapmalı?</b></p>
<p>Solun yeni anlatılara ihtiyacı var. Sol, cesur olup herkes için, “kayıtsız, şartsız, sınırsız bir özgürlük ve demokrasi” istemeli, yeni dünya vatandaşlığını savunmalı. Çünkü dünya giderek tek bir insan ailesinin, kabilesinin yaşadığı tek bir ülke haline gelecek. </p>
<p><b><br/>Son Anayasa referandumu demokrasi ekseninde yüzde 58’lik bir oy potansiyelinin biraraya gelebileceğini gösterdi. O oyların şimdi bir kısmı Erdoğan’dan ve AKP’den ayrılmış gözüküyor. Sizce o oyları kim alacak</b>?</p>
<p>Biz referandumu yanlış yorumladık. Referandum, ikili iktidar konusunda bir tercihti. Referandumla ikili iktidar dönemi bitti Türkiye’de. Ama ikili iktidarın bitmesi, yeni kurulan iktidarın kendiliğinden demokratik olmasını getirmedi. Bakın şimdi AK Parti modern aydınlarla köprüleri attı. Giderek İslami aydınlarla da araları bozulacak. Bu kesin. </p>
<p><b><br/>Niye bu kadar kesin?</b></p>
<p>Çünkü aydına ihtiyaçları yok. Erdoğan, her şeyi ben biliyorum diyor. Kılıçdaroğlu, Kürt meselesi için âkil adamlar heyeti kuralım demiş. Tayyip Bey, “Parlamentoda zaten biz âkiliz. Ne gerek var ayrıca heyet kurmaya?” diye cevap veriyor. Mesela Tayyip Bey, “Biz anayasada Türkiye vatandaşlığı yazsın istiyoruz” diyor. Çok güzel bir yaklaşım bu ama...</p>
<p><b><br/>AKP bunu gerçekleştiremez mi?</b></p>
<p>AKP girdiği yolda bunun arkasını getiremez. Çünkü anayasal vatandaşlık, çeşitlilik demektir. Din ve kültür meselelerinin devletin dışına çıkarılması, devletin ideolojisizleşmesi, tarih derslerini Türklerin tarihi olarak değil, herkesin kendi tarihi olarak okuması demektir. Anayasal vatandaşlık, Tevhid-i Tedrisat Kanunu’nun kaldırılması demektir. Diyanet’in devlet dışına çıkarılması, Türkler, Kürtler, Aleviler, Hıristiyanlar kendi okullarını açsın demektir. Her Sünni cemaat kendi okulunu kursun demektir. Bunlardan korkuyorlar onlar. </p>
<p><b><br/>Sol partilerin bir kısmı bu konularda doğru analizler yapsalar da kitlelerle kuvvetli bağlar kuracak bir enerji gösteremiyorlar. Sizce neden böyle bir durgunluk var solda?</b></p>
<p>Anlatılar çöktü. Halka söyleyecek yeni sözleri yok. Oysa kitlelerle bağ kuracak olan örgütü motive etmek lazım. Bu, yeni bir anlatıyla olur. </p>
<p><b><br/>Yeni anlatı dediğiniz nedir?</b></p>
<p>Mesela yeni bir solun en büyük rüyası işsizlik sorununu çözmek olmalı. Dünyada ve Türkiye’de işsizlik sorunu giderek olumsuzlaşıyor. Çünkü sadece vasıfsız insanların değil vasıflı insanların da işsiz kaldığı, otomasyonun hızla ilerlediği, az sayıda insanla daha çok üretim yapılabildiği bir ekonomiye gidiliyor. Dünyada işsiz sayısı sürekli artıyor. Zaten 2008 krizinden beri de dünyada yeni bir kapitalizm tartışması var. Eski kapitalizm ömrünü doldurdu. </p>
<p><b><br/>Eski kapitalizmin yerini ne aldı?</b></p>
<p>Eski kapitalizmin “ aşırı kâr- hep kâr” anlayışının yerini “çok hizmet ve çok hizmetle kâr” anlayışı aldı. Ama solun gündeminde bunlar yok. Mesela Meclis’te konuşulan yeni Çevre Koruma Kanunu... Kanunda yapılan değişiklikle bütün SİT’leri ve milli parkları inşaata açık hâle getirecekler. Çünkü inşaatta rant var. Rant olunca da siyasi destek var. AK Parti yönetimi, inşaat sektörü odaklı bir ekonomik büyüme uyguluyor ve çevreyi büyük bir hızla tahrip ediyor. Ekonomik büyüme tabii ki gerekli. Sol, akıllı bir büyümenin politikasını geliştirebilir.
                                    	<br/><br/>
<a class="lnk2" href="/web/20120831113009/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/nese-duzel/makale-zulfu-dicleli-bunlar-ahlak-uyduruyorlar.htm), [web.archive.org (arşiv bağlantısı)](http://web.archive.org/web/20120831113009/http://www.taraf.com.tr:80/nese-duzel/makale-zulfu-dicleli-bunlar-ahlak-uyduruyorlar.htm)
