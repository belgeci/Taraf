# Prof. Dr. Naci Bostancı: “AKP Anadolu’yu kaybeder”

*Neşe Düzel 20.05.2008*

<div class="taraf_structure_2col_1zq">
<div class="margen_n">



 <p>Siyasetbilimci Naci Bostancı’ya göre kapatma davası AKP’yi yaralı bir aslan gibi öfkeli yaptı ama bu böyle gitmez. Anadolu sermayesi sertlik istemiyor, varlığı bu kesime bağlı olan AKP de yumuşayacak. <br/>
Neşe Düzel’e konuşan Prof. Bostancı, AKP’nin 1 Mayıs’taki sertliğini “geçici” sayıyor: AKP geçmişteki partilere göre çok daha yumuşak bir iktidardı. Yine böyle devam edecek. Çünkü sertleşen bir AKP Anadolu’nun desteğini koruyamaz. Bostancı, Anadolu sermayesinin AKP’nin dünyaya kapanmasını önleyeceğinden de emin: Anadolulu işadamları zenginliği dış dünyada yakaladılar. İslamcı bir Türkiye istemiyorlar. Asıl hedefleri küreselleşme ve Avrupa Birliği. Anadolulu girişimcilerin giderek daha esnek düşündüğüne inanan Bostancı, toplumun muhafazakârlaştığı iddiasına da karşı: AKP’nin taşıyıcısı olan sınıflar muhafazakârlaşmak bir yana modernleşiyor. Cemaatçilik geriliyor.<br/>
<br/>
NEDEN NACİ BOSTANCI? • Daha bir ay önce ‘mazlum’ olan AKP, son bir 1 Mayıs gösterilerindeki tutumuyla sertlik yanlısı bir devlet partisi görüntüsü çizdi. Bu davranışıyla, kendisiyle ilgili soru işaretlerini biraz daha artırdı. AKP aslında nasıl bir parti? Milleti mi, devleti mi temsil ediyor? Neden sık sık değişik profiller veriyor? AKP’nin tabanı kim? Bu seçmen kitlesi son 1 Mayıs olaylarını ve AKP’nin tutumunu nasıl değerlendiriyor? AKP’nin Anadolu’daki tabanı olarak kabul edilen Anadolu sermayesi muhafazakâr mı, modern mi? Neye göre muhafazakâr, neye göre modern? Anadolu ve Türkiye geleneksel yapısını değiştiriyor mu? Bütün bu soruları İslamcılık, milliyetçilik, Osmanlı’da ve Cumhuriyet’te ideolojiler, modernizm, Türkiye’nin yakın tarihi, sosyolojisi ve kültürü üzerine çalışan, yayınlanmış on dört kitabı bulunan Gazi Üniversitesi İletişim Fakültesi Öğretim Üyesi siyaset bilimci Prof. Dr. Naci Bostancı’ya sorduk ve ilginç cevaplar aldık.<br/>
<br/>
“Anadolu İslamcı Türkiye istemiyor”<br/>
<br/>
NE?E DÜZEL: AKP’nin kendisi antidemokratik uygulamaların kurbanıyken, 1 Mayıs’ta olduğu gibi şimdi sertlik ve baskı politikası uyguluyor. Neden böyle tuhaf ve anlaşılmaz davranıyor AKP?<br/>
<br/>
Prof. Dr. NACİ BOSTANCI: Sadece AK Parti’de değil, Türkiye’de her iktidar elitinin bilinçaltında ortaya çıkmak için hazır bekleyen bir ‘devletlû’ tavır var. Bakın... Bu ülkede siyasi elitler halkla bir ‘emir-itaat ilişkisi tasarlıyorlar. “Devletle oyun olmaz, pazarlık yapılmaz. Taksim’e girmeyeceksiniz diyorsak, girmeyeceksiniz. Kutsal devlet otoritesinin zaafa uğratılması kabul edilemez” diyorlar. AK Parti de işte bu devlet algısının bir parçası. Önceki iktidarlardan tevarüs etmiş kadrolarla iş yürüten bir parti o da. Bunlar, ülkedeki siyasi geleneği içselleştirmiş insanlar.<br/>
<br/>
Sendikalarla Taksim konusunda niye böylesine  ters düşerek gerginlik yaratmayı tercih etti AKP?<br/>
<br/>
AK Parti kendisini ‘yaralı aslan’ olarak görüyor. “Bana meydan okunuyor. Çünkü ben yargılanıyorum ve beni zayıf bir iktidar olarak görüyorlar. Ama ben yargılansam da dimdik ayaktayım” diyor ve iktidarının gücünü gösteriyor. AK Parti’nin kendisine ve kitlesine yaptığı bir terapidir bu. Zayıflığını istismar etmek isteyenlere mukabelede bulunuyor. Zaten geniş seçmen kitlesi de, böyle bir ortamda devlete meydan okunmasını, “AK Parti’nin içine düşürüldüğü haksız durumdan yararlanmak istiyorlar” diye değerlendiriyor. <br/>
<br/>
AK Parti 1 Mayıs’ta güç gösterisi mi yaptı? <br/>
<br/>
Tabii... Ben zayıf değilim diyor. Yaralı aslan yırtıcıdır. Sendikalar AK Parti’nin yaralı aslan durumunu hesaba katmalıydı. <br/>
<br/>
Önceki gün de Tabipler Birliği Başkanı Prof. Gençay Gürsoy gözaltına alındı. Bu sertleşme niye peki?<br/>
<br/>
1 Mayıs bağlamında bir gelişme bu. İktidarın soğukkanlı düşünmek için zamana ihtiyacı var. AK Parti’de, kapatma davasıyla iktidar etme kudretinin elinden alındığı, iktidarsızlaştırıldığı algısı var.<br/>
AKP dayak atarak ve gözaltına alarak mı insanlara iktidarını, gücünü gösterecek?<br/>
Kapatma davasıyla ilişkili geçici bir durum bu. Partinin elitinin yaşadığı psikolojinin yarattığı sertlik bu. Yoksa AK Parti altı yıldır geçmişteki partilere göre çok daha yumuşak bir iktidar etme tarzı sergiledi. Yine böyle iktidar etmeye devam edecek. Çünkü sertleşen bir AK Parti kendi tabanının ve Anadolu’nun desteğini yitirir. O çevreler ülkede huzur istiyorlar, toleranslı tarzın devamını arzuluyorlar. <br/>
<br/>
AKP şu anda gerginlik politikalarının kendisine yarayacağını mı düşünüyor peki?<br/>
<br/>
Hayır. Bu ülkede bütün partiler iktidarda otoriter davranıyorlar. Bu otoriter tavır Türkiye’nin sosyal hikâyesiyle ilgili. Bu tavır sosyolojik dönüşümle değişecek. Eğer siyasi iktidarların dayandıkları toplumsal kesimler henüz zenginleşmemişlerse, üç, dört kuşaktır üniversite mezunu değillerse, hayata ‘cool’ tavırla bakmıyorlarsa, o ülkede demokrasi zor yerleşiyor. Üstelik devletin o sert ve tavizsiz çehresine halk da sempatiyle bakıyor. Max Weber, “Devlet, meşru şiddet kullanma tekeline sahip en üst organizasyondur” der. Bizde siyasiler, şiddet kullanma tekelini biraz erken kullanıyorlar. Ama AK Parti göreceli olarak diğerlerine göre daha demokratik. <br/>
<br/>
Peki, AKP’nin kafası mı karışık?<br/>
<br/>
Sadece AK Parti’den değil, Türkiye’de kimseden tam demokratik olmasını bekleyemeyiz. Çünkü demokrasi gelişmişliğin taşıyıcısı olan sınıfların üçüncü, dördüncü kuşak burjuva olmasıyla ilgilidir. Oysa Türkiye’de kimin arka planını karıştırsanız ve bir kuşak öncesine gitseniz köylülüğe varırsınız. Köylülük dar görüşlülüktür. Zaten Türkiye’de herkesin  problemi dar bir perspektiften bakıştır. Bu yüzden demokrasinin günlük hayatta nasıl yaşanacağı, somut uygulaması konusunda herkesin kafası karışık. Taşıyıcı sınıfların dar görüşlülüğünden kaynaklanan bu sınırlı demokrasi anlayışı AKP’de de var. <br/>
<br/>
1 Mayıs’ta polis aşırı bir şiddet kullandı İstanbul’da. Bunun nedeni siyasi otoritenin bu şiddete müsamahama edeceğini, Vali’nin açıklamasıyla göstermesiydi. AKP bu tür davranışların kendisini ‘devletle’ barıştıracağını mı sanıyor?<br/>
<br/>
Hayır. Buradaki ortaklık barış için kâfi değil zaten. 1 Mayıs’ta böyle davrandı diye ondan akıllı çocuk olacağını, radikal bir dönüşüm yapacağını beklemezler. <br/>
<br/>
Peki, o zaman AKP, içten içe bir ‘devlet partisi’ olma isteği mi taşıyor?<br/>
<br/>
AK Parti bir devlet partisi olmak istiyor ama yargının ve ordunun devlet tasavvuruna uymak istemiyor. Onun devlet tasavvuru halktan kopuk değil. Ama şu da var... AK Parti’de devletçi bir damar var tabii. I Mayıs’ta böyle bir damar da ortaya çıktı. <br/>
<br/>
Baktığınızda AKP Kürt meselesine de,  işçilere de  gayet sert... Bu konularda niye CHP’ye benziyor?<br/>
<br/>
DTP’ye karşı sertliği mahalli seçimlerle, Doğu’daki oyların rekabetiyle ilgili. <br/>
Türkiye’nin içinden geçtiği olağanüstü dönemde çok ucuz bir siyaset değil mi bu?<br/>
Reel siyaset denilen bu. Ayrıca AK Parti Kürt meselesinde ‘Bekle, gör’ tavrına girdi. Çünkü Amerikan kaynaklı programlara uyacağı, PKK’yı dağdan indirmek ve Kürt hareketini siyasallaştırma karşılığında ABD’nin desteğini aldığı imaları yapıldı. AK Parti kendini burada sıkıştırılmış hissetti. Zira Türkiye’de Kürt meselesiyle ilgili ötekini dışlayıcı çok farklı duyarlılıklar var. Doğu’da ve Batı’da ölümler, mezarlıklar var. AK Parti dahil tüm siyasi iktidarlar çözüm için hamle yapmaktan korkuyorlar. Sanki sorun kendiliğinden dışarıdan bir iradeyle çözülecek gibi mevcut durumu sürdürüyorlar. Ahmet Hamdi Tanpınar, “?ark, oturup beklemenin yeridir” der. Türk siyasetinde ?ark’ın tavrı egemen. Bir de AK Parti’de Kürt sorunu konusunda farklı eğilimler ve unsurlar var. Bekle ve gör politikası onları dengeliyor. <br/>
<br/>
AKP, aslında nasıl bir parti?<br/>
<br/>
Türkiye’nin imkânları ve diğer partiler düşünüldüğünde, en ılımlı, liberal ve özgürlükçü olanı AK Parti. Yani ehven-i şer. AK Parti’den demokrasi ve Kürt meselesinde radikal bir tavır beklemek haksızlık. Türk toplumu kendi gerçekliğiyle daha yeni yüzleşiyor. Toplum kendini yeni keşfediyor.  Kafasındaki klişelerin gerçek olmadığını yeni fark ediyor. 1980’e dek biz homojen bir toplum olduğumuzu sanıyorduk. ?imdi olmadığımızı görüyoruz. Kürtler var, Aleviler var... Kendimizi görmeye başladık biz. Çok hızlı dönüşüyoruz. <br/>
<br/>
AKP kimi temsil ediyor peki?<br/>
<br/>
Omurgasını okuryazar elitlerle Anadolu’nun birinci, ikinci kuşak sanayicileri ve işadamları oluşturuyor. Bunların hikâyesi 20-25 yıllıktır. Anadolu’daki esnaf ve tüccar, 80’lerde sanayici ve işadamı oldu. Özal’la birlikte KOBİ’ler kuruldu. Bunlar ticareti dış pazarlara taşıdılar. 80 öncesinde Çorum’da, Denizli’de bir esnaf kendi dükkânında çalışırken, başka bir hayatı hayal edemezken, dünyayı, Hıristiyanları, Budistleri, farklı yaşam biçimlerini, kültürleri gördü. Gördükleri onları değiştirdi. Daha esnek oldular. En muhafazakâr Konyalı, Kayserili işadamlarının hayatına bakın... Bir taraflarıyla moderndir onlar.<br/>
<br/>
Nasıl modernler?<br/>
<br/>
‘Muhafazakârlaşmak’ derken aslında ima edilen AK Parti’nin taşıyıcısı olan sınıfların yaşamı. O kesimler muhafazakârlaşmak bir tarafa modernleşiyorlar. Tolerans kazanıyorlar. Muhafazakârlığın iki önemli temsilcisi esnaf ve tüccardır. Bunlar, harem-selamlık bir ev hayatı yaşarken, komşularıyla böyle bir hayatı yüceltirken, bugün bunun mümkün olmadığı, kadınlarla erkeklerin birlikte sohbet edebilecekleri bir noktaya gelindi. Çünkü gündelik hayatlarında alış veriş merkezlerini gidiyorlar, oralardaki kafelerde oturuyorlar. Bu insanların evlerine gittiklerinde harem-selamlık uygulamaları düşünülebilir mi? <br/>
<br/>
Harem-selamlık bitti mi?<br/>
<br/>
Bitmesi yönünde bir eğilim var. Bu insanların tatil anlayışları değişti. Çok muhafazakâr bir dünyada yaşarken, tatilleri Amerika’ya ve Avrupa’ya gitmeye  dönüştü. Evlerindeki mobilyalar değişti. Modern teknolojilerle iç içe girdiler. Bunlardan etkilenmeden yaşadıklarını varsaymak mümkün değil. Değişime açık sınıflar bunlar. AK Parti’nin taşıyıcısı olan Anadolulu sanayiciler ve işadamları varoluşlarını ve zenginliklerini bu değişimin marifetiyle, dünya pazarlarıyla yakaladılar. ?imdi de değişimin devam etmesini isterler. Türkiye’nin küresel ekonominin parçası olmasını ve AB’yi isterler. Çünkü “biz bu temel üzerinde ortaya çıktık, güçlendik” diye düşünüyorlar. Bu yüzden de kendilerini tekrar yerel pazara hapsedecek bir iradeye çıkarları gereği mutlaka itiraz ederler. Bakın... Her siyasi partinin dayandığı bir sınıf vardır. Bir partiyi örgütlemek, finanse etmek zordur. AK Parti de bu taşıyıcı sınıfa dayanmadan var olamaz. Dolayısıyla AK Parti dünyaya kapanamaz. <br/>
<br/>
Anadolu’nun sanayici ve işadamları sınıfı cemaat kültürü içindeler mi hâlâ?<br/>
<br/>
Cemaat kültürüne sahip gibi görünüyorlar ama öyle değiller. Bu sınıflar cemaati yıktılar. Bunlar için cemaatin anlamı hapishanedir, modernlikten kaçıştır. Çünkü cemaat sınırlı bir şeydir. Modern değişimlere karşı kendisini savunmak için kolonileşir. Bu insanlar zenginleştikçe,  dünyayla ilişki kurdukça cemaatle ilişkileri zayıflıyor ve birey oluyorlar. Mesela Ankara’da bu tür koloni tecrübeleri oldu...<br/>
<br/>
Anlamadım...<br/>
<br/>
Siteler kurdular, kendi dünyalarını oralarda yaşamak istediler. Ama mümkün olmadığını gördüler. Çünkü modernlik her yerden hücum ediyor, sızıyor. Kimileri bir dönem evlerine televizyon sokmadılar fakat çocukları evlerine televizyon da aldılar, internete de girdiler. Bakın... Sadece ekonomiden ibaret bir değişim olmaz. Önce maddi hayat değişir ama onun peşinden yavaş da olsa kültürel değişim gelir. Bu insanlar kendilerini Müslüman olarak görüyorlar ama bunun bir yorum meselesi olduğunu da fark ediyorlar. Homojen, tek bir din olmadığını öğreniyorlar ve bir ara dönem yaşıyorlar.<br/>
<br/>
Ne yaşıyorlar?<br/>
<br/>
Esnafken, harem-selamlık yaşarken zenginleşme ve dünyaya açılma sonucunda birden bire kadınla erkeğin beraber olduğu bir yapıya dönmek kolay ve sancısız olmaz. Çünkü bu insanların çevrelerinde onlarla aynı sosyolojik değişimi yaşamayan ama onları değer yargılarıyla etkileyen başka insanlar var. Bu insanlar hızlı değişime hoş görüyle bakmazlar. O yüzden değerlerdeki değişme, zenginleşmeden bir süre sonra olur. Bugün Anadolu’da istikamet özgürleşme, bireyselleşme ve cemaat kültüründen çıkma yönünde. Ama yükselen sınıfların Batı’daki gibi burjuva olmaları için üç kuşak yani 50 yıl gerekir. Özal’la başlayan zenginleşmenin üstünden 20 yıl geçti. Değerlerin iktisadi zenginlikle örtüşmesi ve ortaya demokrat, özgürlükçü taşıyıcı sınıfların çıkması için 25-30 yıl daha gerekiyor. <br/>
<br/>
AKP kapatılırsa ne olur?<br/>
<br/>
AK Parti’nin yerine bir parti kurulur. Çünkü şu anda Türkiye’de alternatif bir iktidar gücünün ortaya çıkmasını sağlayacak şartlar yok. Yeni partiler, ancak bir darbeyle bütün partiler kapatıldığında ortaya çıkar. Ya da 2001’deki gibi gerçek bir ekonomik ve toplumsal travma yaşandığında insanlar yeni parti arayışına girerler. Bugün durum bu değil. Üstten bir toplumsal mühendislik var bugün. <br/>
<br/>
AKP’nin türbanda gösterdiği anlayışı, 1 Mayıs’ta işçilere göstermemesini nasıl açıklıyorsunuz?<br/>
<br/>
Türbanlı çevrelerle ideolojik beraberliği var. AK Parti’yi taşıyan iktisadi elitlerin değerler dünyasında da kısmen yer alıyor türban. Bakın... Türkiye’deki vesayetçi sistem, toplumdaki iki kesimi merkezin dışında algılar. ‘Kürtçülük ve İslamcılık’tır bu. Bu kesimleri yasadışı olmaya eğilimli görür. AK Parti merkez ile merkez dışı iki kesim arasında dengeyi kurmaya çalışıyor. Bu yüzden hem devletçi tavır gösteriyor hem de onları kolluyor. Türk toplumundaki çelişkilerden bağımsız değil AK Parti. Biz modernlikle geleneksellik arasında geziniyoruz. Bir arafta yaşıyoruz. <br/>
<br/>
AKP tabanı olarak değerlendirilen Anadolu’daki muhafazakârlar bu tür bir sertliği onaylıyorlar mı?<br/>
<br/>
Bu insanlar arada dolaşıyorlar. Zaten tabanında daha yumuşak bir akıl etme olduğu için bence AK Parti gelecek dönemlerde daha yumuşak davranacak.<br/>
<br/>
Anadolu’nun yeni muhafazakâr eliti nasıl bir Türkiye istiyor?<br/>
<br/>
İslamcı bir Türkiye istemiyorlar. Ama kendi yaşam biçimlerine, inançlarına müdahale edilmesini de istemiyorlar. Farklılıkların barış içinde bir arada yaşaması diye bir klişe var ya... Buna inanıyorlar. Bunların başkalarına müdahale etme niyetleri yok. Çünkü sahip oldukları yeni değerler, onları, kendi inançlarını başkalarına taşımaktan alıkoyuyor. Zira ticaret ve sanayi, gündelik hayatı sekülerleştiriyor. Gündelik hayatları laikleşiyor onların. Bakın... Muhafazakârlaşma, değişime direnmek, geleneğe sarılmak cemaat kimliklerini öne çıkarmak ve bireye baskı yapmaktır. Oysa zenginleştiklerinde, dünyayla ilişki kurduklarında, bu insanların cemaatle ilişkileri çok zayıflıyor. Zaten cemaatlerin kendisi bile değişti. Çünkü onlar da iktisadi hayatın parçası oldular, ticarete girdiler, rasyonel ve seküler bir nitelik kazandılar. Bireyi bütünüyle kendi parçası yapma anlayışından uzaklaştılar. <br/>
<br/>
Peki, Anadolu, kadınlar açısından baktığımızda özgürleşiyor mu, muhafazakârlaşıyor mu?<br/>
<br/>
Kesinlikle özgürleşiyor. Bir kadını her şeyden önce iktisadi gücü özgürleştirir. Anadolu’da daha çok sayıda kız okuyor, üniversiteye gidiyor. Tarım dışındaki kadın işgücü artıyor. Kadınlar beş yıldızlı turistik otellerde çalışıyorlar. Kadın güç sahibi oluyor, dönüşüyor. Modernleşme nedir? İnsanların inisiyatif kullanmasıdır, karar alabilmesidir. Bugün Türkiye’nin her yanında boşanmalar artıyor. Kadınlar hayatı kendilerinden bağımsız bir kader olarak görmek yerine, artık kendi inisiyatifleriyle değişecek bir şey olarak görüyorlar. Zaten birey olmak da böyle bir şeydir. <br/>
<br/>
Türkiye’de iki elitten söz edebilir miyiz? Cumhuriyet eliti ve Anadolu eliti diye?<br/>
<br/>
Böyle bir kavramsallaştırma yanlış olmaz. Elitler toplumun sosyetesidir. Toplum, hayatın nasıl yaşanacağı konusunda biraz onları örnek alır. Türkiye’de Anadolulu yeni elit sınıf topluma bu manada örnek oldu. Dolayısıyla hayata biraz ayar çektiler. Kendilerine yeni mekânlar yarattılar ve hayatın üzerinde biraz gölgelerini gösterdiler. Eski elitler ise halktan kopuktu. Halk onları model olarak almadı, onlara bakıp ben de böyle olmalıyım demedi. Ama halk yeni elitleri model alıyor, onların etrafında bir alan, bir hayat oluşturuyor. Mesela dışarıda yemek yeme, lokantaya gitme kültürü yayılıyor. Dolayısıyla içkisiz lokantalar açılıyor. Yeni elitlerin değerleri kendiliğinden yayıldı.<br/>
<br/>
İstanbul sermayesi ile Anadolu sermayesi arasında siyasi bir çekişme var mı?<br/>
<br/>
Bir gerilim var. 1980 öncesinde Anadolu sermayesi İstanbul sermayesinin bir uzantısıydı. Bayilikler, temsilcilikler  gene var ama şimdi onların yanında bir başka sınıf daha ortaya çıktı. Bunlar bağımsız iş yapıyorlar. Türkiye’de bir milyon 881 bin KOBİ var. Ülkede 25 milyon çalışanın 7 milyonu buralarda çalışıyor. Bunlar önce ulusal pazara, sonra da uluslararası pazara sıçramayı ümit ediyorlar ve bunu yaparken siyasi iktidarlarla iyi ilişkiler kurmak istiyorlar. Zaten tarihin her döneminde siyasetçiler, işadamları ve okur-yazarlar bir grup oluşturmuşlardır. Bu anlamada Anadolulu sanayici ve işadamları da siyaset marifetiyle iktidardan kendi adına pay istiyor. AK Parti’yi de biraz böyle araç olarak görüyorlar. ?u anda Anadolu sermayesi ile İstanbul sermayesi arasındaki çatışma düşük düzeyde yaşanıyor.<br/>
<br/>
Niye?<br/>
<br/>
Türkiye içindeki pastayı canhıraş bölüşmek yerine küresel pazar imkânları sayesinde pasta dışarıdan büyüyor. Eğer Türkiye içe kapanırsa, işte o zaman İstanbul ile Anadolu arasındaki gerilim çok yükselir. Bu sert çatışmanın siyasete yansıması da tahminlerin çok ötesinde olur. Türkiye’yi otoriter bir sisteme götürmek ve dışa kapatmak isteyen ‘ulusalcılar’ bu riski hesaba katmalılar. <br/>
<br/>
AKP kapatılacak mı sizce?<br/>
<br/>
Kapatılmama ihtimali daha güçlü. AK Parti kapatılma sürecinden hırpalanarak çıkacak. Kapatılırsa, yeni bir parti kurulur ve daha güçlü bir AK Parti doğar. Ama şu var. Bu süreçte AK Parti değişecek. Türban gibi sembolik konularda daha esnek davranan, Türkiye’nin genel hassasiyetlerini ve gerçek politik güçlerini hesaba katan bir AK Parti çıkabilir bu sürecin neticesinde. Türbanı siyasal bir kararla değil de, toplumsal hayatın içinde kendiliğinden çözülmesi gereken bir iş olarak görebilir.<br/>
<br/>
05.05.2008</p>
<br/>
<br/>
<br/>



<br/>


<div id="taraf_not">
</div>

</div>


</div>
