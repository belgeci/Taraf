# Neçirvan Barzani : PKK ateşkesi uzatmazsa hata yapar

*Neşe Düzel 21.03.2011*

<div class="yazi"><img align="left" alt="Neçirvan Barzani : PKK ateşkesi uzatmazsa hata yapar" border="0" src="http://www.taraf.com.tr/fotoraflar/makaleler/necirvan-barzani-pkk-ateskesi-uzatmazsa-hata_5908_orijinal.jpg" style="border-right-width:10px; border-color:#FFFFFF"/>
<p><strong>*Erdoğan doğru yolda. Seçimden sonra çözüm için adımlar atılacak. Dünyanın durumu, Erdoğan’a, Kürt sorununun daha çok demokrasiyle çözülmesini düşündürtecek<br/><br/>*PKK, Kürdistan’daki Kürtleri çok incitti. 1995-96’da, Kürdistan bölgesine karşı boşu boşuna savaş ilan etti. Kürdistan bölgesinde insanların, PKK’ya hiçbir desteği yok bugün<br/><br/>*Diyelim, PKK bin tane saldırı gerçekleştirdi. Otuz yıldır zaten bunu yapıyor. Türk askeri de otuz yıldır operasyon yapıyor. Peki sonuç ne? Ders almalılar bunlardan. Askeri çözüm, çözüm değil<br/><br/></strong><br/><strong>NEDEN NEÇİRVAN BARZANİ <br/><br/></strong>Newroz, Güneydoğu’da çok büyük kitlelerin katılımıyla kutlandı. Newroz, Kürtlerin adalet, eşitlik ve özgürlük arayışını simgeleyen bir bayram. Bu yılki Newroz’a katılımın büyüklüğü, Kürt sorununun çözümü arzulayanların çokluğunu da gösteriyor. Ama bu çözüm nasıl olacak? Herkesi memnun edecek çözüm ne? Türkiye devleti ne yapmalı, vatandaşları için hangi adımları atmalı? PKK ne yapmalı? PKK’nın üslendiği Irak Kürdistan Bölgesel Yönetimi, Türkiye’den Kürt meselesine ve PKK sorununa nasıl bir çözüm bekliyor? Türkiye- Kürdistan ilişkilerini PKK nasıl etkiliyor? Kürdistan’daki Kürtler PKK’ya nasıl bakıyor? Kürdistan’daki Kürtler Türkiye’yi nasıl görüyor? Çözüm, Türkiye’yi, Kürdistan’ı, PKK’yı ve bütün Kürtleri nasıl etkileyecek? Irak Kürdistan’ı ile Türkiye arasındaki ilişkiler geçmişte nasıldı ve bugün hangi seviyeye ulaştı? Bundan sonra da nasıl gelişecek? Bütün bu konuların analizini ve bu soruların cevabını, Irak Kürdistanı’nda en güçlü üç isimden biri olan Neçirvan Barzani’den öğrendik. Kürdistan Bölgesel Yönetimi’nin eski başbakanı ve Kürdistan Demokrat Partisi’nin (KDP) Başkan yardımcısı olan Neçirvan Barzani, Mesut Barzani ve Celal Talabani’den sonra Kürt siyasetinin üçüncü sırada gelen en etkin ismi olarak anılıyor. KDP’nin kurucusu Molla Mustafa Barzani’nin torunu ve Mesut Barzani’nin yeğeni olan Neçirvan Barzani, aynı zamanda Irak Kürdistan Bölgesel Yönetimi’nin Başkanı Mesut Barzani’nin kızıyla evli. Neçirvan Barzani, Kürdistan Bölgesel Yönetimi’nin başbakanlık koltuğunu 2009 yılındaki seçimlerden sonra Celal Talabani’nin partisi olan Kürt Yurtseverler Birliği’nden Berham Salih’e devretti.<br/><br/><br/><strong>Türkiye-Kürdistan ilişkilerinin şu andaki durumunu nasıl tarif edersiniz?</strong></p>
<p>Bana göre, Kürdistan ile Türkiye en iyi günlerini yaşıyorlar. İlişkilerde en iyi dönemden geçiliyor<strong>.</strong> Düşünün, birkaç yıl önce, Türkiye’nin 200 bin askeri sınıra gelmişti. Türkiye, Kürdistan’ı askeri olarak tehdit ediyordu. </p>
<p><strong>Artık tehdit etmiyor mu?<br/><br/></strong>Bugün Türkiye’yle aramızdaki ticaret 7 milyar doları buldu. Kürdistan’daki müteahhitlik hizmetlerinin çoğunu da Türk firmaları üstlendi. En büyük ihaleleri Türk şirketleri aldı, en büyük alt ve üst yapı yatırımları Türkler tarafından yapılıyor. Anlayacağınız Türkiye ile ilişkilerde çok aydınlık bir ufuk var önümüzde. Ayrıca <strong>yeni sınır</strong> kapıları açmayı düşünüyoruz<strong>.</strong> </p>
<p><strong>Yeni sınır kapıları nerede açılacak? <br/><br/></strong>Habur bölgesinde açılacak. Mevcut kapıyı da genişleteceğiz. Şu anda bunun müzakerelerini yapıyoruz. Yeni kapılar çok yakında açılacak. Türkiye ile ilişkilerimiz hiçbir zaman bu kadar iyi olmamıştı. Daha da iyi olacak. Ekonomik ve politik ilişkiler daha da gelişecek<strong>.</strong> </p>
<p><strong>Türkiye’yle ilgili sorunlarınız hiç yok mu?</strong></p>
<p>Ben, sorun yok demiyorum… Daha önceki dönemle kıyasladığımızda, çok büyük bir mesafe kat ettik. </p>
<p><strong>Türkiye ile Kürdistan arasındaki sorunlar neler peki bugün?</strong></p>
<p>Şimdi daha çok üzerinde konuşulan sorun mevcut PKK sorunu… Bu sorun, Türkiye’nin içinde diyalog yoluyla çözülmelidir. Kesinlikle yanlış anlamayın. Ben PKK’yle diyalogdan bahsetmiyorum. Türkiye’nin içinde kim sorun yaratıyorsa, onunla diyalog kurulmalıdır diyorum.  Türkiye’de otuz yıldır silahlı insanlar savaşıyorlar. Zaman içinde günahsız insanlar şehit oldular. Askeri çözüm, çözüm değildir.</p>
<p><strong>Sizce,  PKK’nın Kandil’deki varlığı Türkiye ile ilişkilerinizi nasıl etkiliyor?</strong></p>
<p>Bizim prensibimiz şu. Biz, silahlı bir grup insanın bizim topraklarımızı kullanarak komşu ülkeye saldırmasını kabul etmiyoruz. PKK sonuna kadar burada kalacak ve sonuna kadar Türkiye’ye sorun yaratacak diye bir durumu kabul etmiyoruz.        </p>
<p><strong>Ama PKK militanlarının yarısı hala Kuzey Irak’ta bulunuyor. PKK, bağımsız bir birim olarak mı varlığını sürdürüyor Kuzey Irak’ta?</strong></p>
<p>Bunlar küçük küçük gruplar halindeler. Belli bir yere yerleşmiş durumda değiller. </p>
<p><strong>Kandil’de yerleşmiş vaziyette değiller mi?</strong></p>
<p>Bu gruplar daima hareket halindeler… Sürekli gelip gidiyorlar. Biz bunu Türkiye’ye de açıkladık. Kürdistan’ın içinde silahlı insanların barınması ve Türkiye’ye saldırması bizim için kabul edilmez bir konudur. Biz PKK’ya karşı herhangi bir anlayış göstermeyeceğiz. </p>
<p><strong>Irak Kürdistan Bölgesi Yönetimi’nin güvenlik güçleri var. Polisi var, ordusu var. PKK, Kürdistan’daki varlığını bu güçlerle çatışarak mı sürdürüyor?</strong></p>
<p>PKK’nın bulunduğu yerler kırsal bölgeler. Biz 1990’lı yıllarda, Türk ordusuyla birlikte PKK’ya karşı en büyük askeri operasyonu yaptık. Hatta bu operasyonlar 2000 yılına kadar da devam etti. Ama gene de onları kovamadık.
                                    	<br/><br/>
<a class="lnk2" href="/web/20120423180239/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/nese-duzel/makale-necirvan-barzani-pkk-ateskesi-uzatmazsa-hata.htm), [web.archive.org (arşiv bağlantısı)](http://web.archive.org/web/20120423180239/http://www.taraf.com.tr:80/nese-duzel/makale-necirvan-barzani-pkk-ateskesi-uzatmazsa-hata.htm)
