# Üstün Ergüder: ‘Bilmeyen’ öğrenci şifreyi çözemez

*Neşe Düzel 11.04.2011*

<div class="yazi"><img align="left" alt="Üstün Ergüder: ‘Bilmeyen’ öğrenci şifreyi çözemez" border="0" src="http://www.taraf.com.tr/fotoraflar/makaleler/ustun-erguder-bilmeyen-ogrenci-sifreyi-cozemez_5273_orijinal.jpg" style="border-right-width:10px; border-color:#FFFFFF"/><p><b>“</b><b>Sınav baskısı altındaki çocukların şifreyi bulabileceğini sanmam. Eğer çocukların şifreyi bulduğunu gösteren bir durum varsa, bu şifreler bazı kitlelere fısıldanmış demektir.”<br/><br/></b><b>“</b><b>Bu sistem değişmedi çünkü, iktidarlara, altında üniversiteler olan merkezi bir YÖK piramidini ‘altın tepsi’de sunuyorsunuz. YÖK’e hâkim olan ülkede yükseköğretimde her şeye hâkim oluyor.”<br/><br/></b><b>“</b><b>Bedava yükseköğretim, dolaylı vergileri ödeyen düşük gelirlilerin parasıyla yapılıyor. İyi lise ve dershaneye gidenlerin üniversiteye girdiğini düşünürseniz, parasız üniversitenin, sosyal adalet sorunu yarattığını anlarsınız.”<br/><br/></b>***<br/><br/><b>NEDEN </b> <b>ÜSTÜN ERGÜDER</b> <br/><i>Toplumu sürekli istikrarsızlaştıran bir üniversiteye giriş sistemi acaba dünyada başka bir ülkede var mı? Ya toplu kopya olayları yaşanıyor... Ya şifre çözülüyor... Biz, sınav işini eskiden beri mi beceremiyorduk yoksa bu hatalar yeni mi? Gelişmiş dünya üniversiteye giriş işini nasıl halletmiş? Onlar, sınavlarını nasıl yapıyorlar? Üniversitelere kendi öğrencilerini seçme imkânı veren bir düzene geçsek ne olur? Böyle bir merkezî sisteme güven duyulabilir mi artık? Daha önemlisi, böyle merkeziyetçi bir üniversite sistemi daha fazla sürdürülebilir mi artık? Biz, üniversiteye giriş sistemini tartışmaktan üniversitenin kendisini de tartışamıyoruz. Zor bela girilen üniversiteler üniversiteye benziyor mu peki? Üniversiteye girebilen çocuklar bizim üniversitelerden nasıl insanlar olarak çıkıyorlar? Amerika’nın ve Avrupa’nın üniversiteleri, kendi toplumlarında ve dünyada, özgürlüğün sınırlarını zorlamak ve kaliteli eğitim vermek için nasıl örgütlenmişler? Peki, bizimkiler, özgürlüklerinden vazgeçip nasıl bir yapıya teslim olmuşlar? Sürekli YÖK sisteminden şikâyet eden akademik dünya, YÖK’ün kaldırılmasını istiyor mu? Üniversiteler niye YÖK sisteminin devamından yana? Bütün bu konuları, yükseköğretimin kalitesi üzerine raporlar hazırlayan siyaset bilimci Prof. Dr. Üstün Ergüder’e sorduk. 1992-2000 yılları arasında iki dönem Boğaziçi Üniversitesi’nin rektörlüğü yapan Prof. Üstün Ergüder, halen Sabancı Üniversitesi Politikalar Merkezi’nin direktörlüğünü sürdürüyor ve Avrupa’da yükseköğretimde kurumsal özerkliği ve akademik özgürlüğü savunan Magna Charta Gözlemcilik Konseyi’nin başkanlığını yürütüyor.<br/><br/></i>***<br/><br/><b>NEŞE DÜZEL: Üniversite sınavlarında hile değilse bile abartılı acemiliklerin yapıldığı anlaşılıyor. Biliyorsunuz, geçtiğimiz yıl da toplu kopya skandalı yaşanmıştı. Sınav işini eskiden beri mi beceremiyorduk biz yoksa bu hatalar yeni mi?<br/></b>ÜSTÜN ERGÜDER: Eskiden biz bu sınav işini beceriyorduk. Hatta bu işi son derece iyi ve etkin yapıyorduk. Makbul olmayan bir işi de çok iyi ve çok etkili bir şekilde yapabilirsiniz. Bana göre böyle bir sınav sisteminin olmaması lazım ama, sonuçta ÖSYM, son derece iyi çalışan ve kendi içinde mantığı olan bir sistemi uyguluyordu.<br/><br/><b>Üniversiteye giriş sınavlarının geçmişte bazı hile, yanlışlık ve beceriksizliklere bulaşmadığından emin olabilir miyiz?<br/></b>Emin olamam ama ben şimdiki olayda da bir hile olduğundan emin değilim. Şu andaki karmaşayı benim mantığım almıyor. Üniversite sınavına girmiş çocukları şifre çözme uzmanı gibi görüyorsunuz.<br/><br/><b>Şifreyi çözemezler mi peki?<br/></b>Sınav baskısı altındaki çocukların bütün bu şifreleri bulabileceklerini hiç sanmıyorum. Eğer çocukların şifreleri bulduğunu gösteren bir durum varsa, o zaman muhakkak bu şifreler birtakım kitlelere fısıldanmış demektir. Böyle bir şey olmuşsa, Türkiye’de mutlaka çıkar sonunda bu ortaya. Seçim öncesinde bu şifre skandalı çok önemli bir olay. Türkiye’de bir siyasi kutuplaşma var ve yükseköğretime siyaset bulaşıyor. Bu konuda herkes suçlu! Yükseköğretim sisteminin bu kadar merkezîleştirilmiş olmasının bir sonucu bu.<br/><br/><b>Gelişmiş ülkelerde üniversite sistemi merkezî değil mi? Orada üniversiteler öğrencilerini nasıl seçiyorlar?<br/></b>Üniversiteler kendileri seçiyor öğrencilerini. Seçerken de birtakım ortak sınavları ölçü olarak kullanıyorlar. Mesela Amerika’da SAT sınavları var. Bu sınav, öğrencinin okuma, yazma, anlama becerisini, matematik bilgisini ölçüyor. TOEFL sınavı ise öğrencinin İngilizce bilgisini ölçüyor Bazı üniversiteler öğrencinin SAT notuna önem verirken, diğeri SAT notunu hiç dikkate almayabiliyor. Ya da bir diğeri TOEFL isteyebiliyor. Öğrenciyle yüz yüze mülakat yapıyor, referans mektuplarına, ortaöğretim geçmişinize, nereden nasıl geldiğinize bakıyor. Yani Amerika’da her üniversitenin kendine ait bir öğrenci kabul sistemi var. Çünkü üniversite dediğimiz şey bağımsızdır!<br/><br/><b>Sizce hangi yöntem daha iyi, üniversitelerin kendi öğrencilerini seçmesi mi yoksa bütün öğrencilerin tek merkezden yerleştirilmesi mi?<br/></b>Öğrenci seçme işi üniversitelere bırakılmalı. Üniversiteler, öğrencilerini kendileri seçmeli. Bu sistem, öğrenci açısından da daha iyi. Çocuk bir üniversiteye girer ve onu beğenmezse, gider başka bir üniversiteye müracaat eder. Türkiye’de de Amerika’daki gibi bir sistem olmalı. Öğrencilerin dosyalarında SAT benzeri birkaç merkezî sınavın sonuçları bulunmalı. Bizde de eskiden olgunluk sınavları vardı. İyi veya kötü, hangi liseden mezun olursanız olun, eğer bu sınavı geçmişseniz, bu önemli bir ölçüydü. Mesela...<br/><br/><b>Evet...<br/></b>Mesela bir üniversite şunu diyebilir; “Benim öğrenci kabul ediş standardım yüzde 30 olgunluk sınavındaki başarıdır, yüzde 70 ise SAT tipi sınavdır.” Bir başka üniversite ise tam tersini yapabilir. O, SAT’ı hiç kale almayıp, olgunluk sınavına yüzde 70 ağrılık verebilir. Ayrıca biz bugünkü üniversiteye giriş sistemini sadece sınav olarak değil, bu ülkede orta eğitime yaptığı tahribat çerçevesinde de ele almak zorundayız artık. Mevcut sınav sistemi, liseyi anlamsız hale getirdi. Lise eğitimini destekleyen, liseyi tekrar anlamlı kılan bir üniversite seçme sınavı sistemi gerekiyor Türkiye’ye.<br/><br/><b>Eskiden bizde de her üniversite kendisi sınavla kendi öğrencisini seçerdi. Bu düzeni neden değiştirdik</b>?<br/>Üniversiteye gitmek isteyen öğrencilerin sayısı çok artınca, “Merkezî sisteme geçelim, daha sağlıklı olur” dedik.
                                    	<br/><br/>
<a class="lnk2" href="/web/20120419200314/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/nese-duzel/makale-ustun-erguder-bilmeyen-ogrenci-sifreyi-cozemez.htm), [web.archive.org (arşiv bağlantısı)](http://web.archive.org/web/20120419200314/http://www.taraf.com.tr:80/nese-duzel/makale-ustun-erguder-bilmeyen-ogrenci-sifreyi-cozemez.htm)
