# Faik Işık: Kasetleri Aziz Bey de dinledi

*Neşe Düzel 18.07.2011*

<div class="yazi"><img align="left" alt="Faik Işık: Kasetleri Aziz Bey de dinledi" border="0" src="http://www.taraf.com.tr/fotoraflar/makaleler/faik-isik-kasetleri-aziz-bey-de-dinledi_7568_orijinal.jpg" style="border-right-width:10px; border-color:#FFFFFF"/><p><strong>"Aziz Yıldırım, “Ben bu soruşturmayı kapatmak niyetinde değilim. Bu soruşturmayı derinleştirelim. on sene geriye gidelim” diyor. Biz dosyayı daraltmak değil, yaymak niyetindeyiz. Hâkime de söyledik"</strong></p>
<p><strong>"Aziz Yıldırım şike yapmak maksadıyla silahlı örgüt kurmaktan yargılanıyor ve örgütün başı olarak gösteriliyor. Operasyon, 2010 aralığında Olgun Peker’in incelemeye alınmasıyla başlıyor"</strong></p>
<p><strong>"Kongre üyeleri arasında Olgun Peker’in iki adamı bulunuyor. Aynı kongre üyeleri arasında 20 hâkim ve savcı da var. Fenerbahçe Stadı’nda yönetimin sağında oturan hâkim ve savcıların resmini çekin"</strong></p>
<p><strong>NEDEN FAİK IŞIK</strong> Büyük temizlenme harekâtının bir kolu da futbola ulaştı. Türkiye’nin tarihinde görülmemiş bir operasyon yapıldı ve Fenerbahçe Başkanı şike yapmak ve silahlı örgüt kurmak iddiasıyla tutuklandı. Bu şike operasyonu daha sonra dalgalar halinde devam etti ve daha da devam edeceği söyleniyor. Biz de şike operasyonunun nasıl başladığını ve neler yaşandığı anlamak için Aziz Yıldırım’ın avukatı Faik Işık’la konuştuk. Şiir davası da dâhil olmak üzere Başbakan Tayyip Erdoğan’ın da uzun yıllar avukatlığını yapmış olan Faik Işık, Aziz Yıldırım’ın günlerce süren gerek savcılıktaki sorgusunda gerek mahkemede hâkime verdiği ifadede hep yanındaydı. Mahkeme Aziz Yıldırım’ı neden tutukladı? Yıldırım hangi suçlardan sanık? Soruşturma dosyasında yer alan Fenerbahçeli yöneticilerin telefon konuşmaları Aziz Yıldırım’a dinletildi mi? Eskişehirspor kulübünün teknik adamlarıyla ilişki kuran Ali Kıratlı ile Yıldırım’ın ne tür ilişkileri var? Neden Ali Kıratlı ve bazı Fener yöneticileri sürekli olarak maç yapacakları kulüplerin futbolcuları ve yöneticileriyle görüşüyor? İbrahim Akın’ın Fenerbahçe kulübünden şike karşılığı yüz bin dolar aldığını itiraf ettiği söyleniyor. Böyle resmî bir itiraf var mı? Aziz Yıldırım yakın çevresinde Sedat Peker’in adamları bulunuyor mu? Yıldırım’ın sağlık durumu nasıl? Hapishanede neler yapıyor? Suçlu bulunursa ne tür cezalar alacak? Türkiye’nin ünlü cezacılarından olan Faik Işık’la bütün bu başlıkları konuştuk.</p>
<p><strong>Ne zamandan beri Aziz Yıldırım’ın avukatısınız?</strong></p>
<p>Aziz Yıldırım, güya askerî ihalelerle ilgili sırları açığa vurmak gibisinden bir davada sanık...</p>
<p><strong>Aziz Yıldırım, yıllardır askerî ihaleler alan bir müteahhit değil midir?</strong></p>
<p>Tabii öyledir. Savunma Sanayii Müsteşarlığı’nın internet sitesinde yayınlanan bir ihaledeki bir sistemin bilgilerini sızdırmakla suçlanıyor. Ben bu davanın avukatı oldum. O davadan on gün sonra da bu şike operasyonu başladı işte. Aziz Bey’e, “Sizin çok sayıda avukatınız var” dedim. Ama o, “Bu dosyalara senin girmeni istiyorum” diye bana iki gün boyunca ısrar etti. Ben de bu kadar zor bir ânında onun talebini reddedemedim, “Başının çaresine bak” diyemedim. Şike dosyasıyla ilgili biz şimdi üç avukatız. Prof. Köksal Bayraktar ve bir avukat arkadaş daha var.</p>
<p><strong>Aziz Yıldırım tam olarak hangi suçtan ya da suçlardan sanık şu anda?</strong></p>
<p>Şike yapmak maksadıyla silahlı örgüt kurmaktan yargılanıyor ve bu örgütün başı olarak gösteriliyor. Operasyonun kapsamı bu yani. Yoksa ortada örgüt diye bir şey yok. Biz bunu hâkime de hatırlattık. “Bulunduğu söylenen sekiz ruhsatsız silahla Aziz Yıldırım arasında nasıl bir bağlantı kuruyorsunuz? O silahlar, Yıldırım’ın evinden ya da Fenerbahçe kulübünden mi çıkmış” diye sorduk.</p>
<p><strong>Peki, bu şike operasyonunun içinde silahlı mafyacılar da yok mu?</strong></p>
<p>Bakın... Savcılık bu operasyonda herkesi şikeden sorguluyor. Örgüt diye bir şey yok... Bu operasyon, 2010’un aralık ayında Olgun Peker isimli bir şahsın incelemeye alınmasıyla başlıyor.</p>
<p><strong>Bir süredir hapiste bulunan Sedat Peker’in manevi oğlundan söz ediyorsunuz...</strong></p>
<p>Savcılık, Olgun Peker’in Giresunspor’la olan ilişkilerini incelemeye alıyor. Bu ilişkileri incelerken, oradaki örgütsel yapıyı da izlemeye alıyor. Ve, o örgüte ilişkin bir operasyon yapmadan önce bekliyor, “başka nerelere ulaşırız” diye bakıyor. Olgun Peker’in gurubundan iki kişinin Fenerbahçe’nin kongre üyesi olduğunu ve Fenerbahçeli birkaç kişiyle diyaloglar içinde olduğunu görüyor. Yani savcılık Olgun Peker’in ilişkilerinden yola çıkarak Fenerbahçe’yi de bu izleme ağının içine alıyor...</p>
<p><strong>Siz belgeleri gördünüz mü?</strong></p>
<p>Eskiden Devlet Güvenlik Mahkemeleri (DGM) vardı. Güya DGM’ler kalktı ve daha demokratik bir hale geldik. Oysa bir tek şey değişti. O da polis, savcı ve hâkim daha kibar oldular. Siz bana, “Aziz Yıldırım neden yargılanıyor” diye soruyorsunuz. Biz, size gazetelerden okuduklarımız kadarıyla cevap verebiliriz. Çünkü dosya, sanığa ve savunmanına gizli tutuluyor. Gazetelerde bir sürü haber çıktı ve şu anda Aziz Yıldırım ve sorguya gidip gelen şahısların hepsi kamuoyunun gözünde suçlu durumuna düşürüldü. Kamuoyunda, tutuklanmalarını gerektirecek bir infial meydana getirildi.</p>
<p><strong>Peki, soruşturma dosyasında yer alan Fenerbahçeli yöneticilerin telefon konuşmalarını siz okumadınız mı?</strong></p>
<p>Aziz Yıldırım’ın savcılık sorgusu 8-10 saat sürdü. Köksal Bayraktar Hoca, ben ve bir meslektaşımız savcının sorgusu boyunca Aziz Bey’in yanındaydık. Savcı, her şüpheliye, bu telefon kayıtlarının kendisiyle ilgili kısmını okuyor. Tape’lerin Aziz Bey’le ilgili bölümlerini savcı bize okudu.</p>
<p><strong>Bizim gazetelerde okuduğumuz telefon konuşması kayıtlarını savcı Aziz Yıldırım’ın kendisine de okudu mu?</strong></p>
<p>Evet okudu... Biz tutuklanmaya sevk edildiğinde de Aziz Bey’in yanındaydık. Benim size söylemek istediğim şey şu... Aziz Yıldırım hangi konsept içinde hapiste tutuluyor derseniz, savunma makamının o konseptin tamamını görmesi mümkün değil. Çok sanıklı bir olay bu. Bizim, Aziz Yıldırım’a sorulanların dışında bir bilgi sahibi olmamız yasak. Bakın... Bir insanın günlerce süren telefon konuşmalarından belirli bölümleri seçip alt alta yazdığınızda suç uydurabilirsiniz. Ünlü hukukçu Profesör Çetin Özek, bu yöntemle “Kanun kitaplarından bile suç uydurabilirsiniz” derdi.
                                    	<br/><br/>
<a class="lnk2" href="/web/20120421232814/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/nese-duzel/makale-faik-isik-kasetleri-aziz-bey-de-dinledi.htm), [web.archive.org (arşiv bağlantısı)](http://web.archive.org/web/20120421232814/http://www.taraf.com.tr:80/nese-duzel/makale-faik-isik-kasetleri-aziz-bey-de-dinledi.htm)
