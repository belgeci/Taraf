# Faik Işık: ‘Aziz Yıldırım her şeyi anlatacak’

*Neşe Düzel 19.07.2011*

<div class="yazi"><img align="left" alt="Faik Işık: ‘Aziz Yıldırım her şeyi anlatacak’" border="0" src="http://www.taraf.com.tr/fotoraflar/makaleler/faik-isik-aziz-yildirim-her-seyi-anlatacak_5568_orijinal.jpg" style="border-right-width:10px; border-color:#FFFFFF"/><p><b>“</b><b>Aziz Bey, ‘Ben, Türkiye’de futbolun on üç yılını anlatayım’ dedi. ‘Sponsor olan, para veren firmaların kulüplerinden beklentilerini, spor yazarlarının futbolcularla ilişkilerini, hangisini fiyatını parlatmak için övdüklerini, hangisini yerin dibine geçirdiklerini, kulüp yönetiminin ilişkilerini, kulüplerin etrafında dönen insanları... Hepsini anlatayım’ diyor Aziz Bey</b><b>”</b></p>
<p><b> </b></p>
<p><b>“</b><b>Şöyle yapacağım... Hâkimlerin, spor kulübü başkanlarıyla ve Aziz Yıldırım’la yedikleri yemeklerin fotoğraflarını ortaya koyacağım ve diyeceğim ki, ‘Bakın orada çanta var. Şike yapılmış’</b><b>”</b></p>
<p><b> </b></p>
<p>***</p>
<p><b>NEDEN</b> <b>FAİK IŞIK</b> </p>
<p><i>Büyük temizlenme harekâtının bir kolu da futbola ulaştı. Türkiye’nin tarihinde görülmemiş bir operasyon yapıldı ve Fenerbahçe Başkanı şike yapmak ve silahlı örgüt kurmak iddiasıyla tutuklandı. Bu şike operasyonu daha sonra dalgalar halinde devam etti ve daha da devam edeceği söyleniyor. Biz de şike operasyonunun nasıl başladığını ve neler yaşandığı anlamak için Aziz Yıldırım’ın avukatı Faik Işık’la konuştuk. Şiir davası da dâhil olmak üzere Başbakan Tayyip Erdoğan’ın da uzun yıllar avukatlığını yapmış olan Faik Işık, Aziz Yıldırım’ın günlerce süren gerek savcılıktaki sorgusunda gerek mahkemede hâkime verdiği ifadede hep yanındaydı. Mahkeme Aziz Yıldırım’ı neden tutukladı? Yıldırım hangi suçlardan sanık? Soruşturma dosyasında yer alan Fenerbahçeli yöneticilerin telefon konuşmaları Aziz Yıldırım’a dinletildi mi? Eskişehirspor kulübünün teknik adamlarıyla ilişki kuran Ali Kıratlı ile Yıldırım’ın ne tür ilişkileri var? Neden Ali Kıratlı ve bazı Fener yöneticileri sürekli olarak maç yapacakları kulüplerin futbolcuları ve yöneticileriyle görüşüyor? İbrahim Akın’ın Fenerbahçe kulübünden şike karşılığı yüz bin dolar aldığını itiraf ettiği söyleniyor. Böyle resmî bir itiraf var mı? Aziz Yıldırım yakın çevresinde Sedat Peker’in adamları bulunuyor mu? Yıldırım’ın sağlık durumu nasıl? Hapishanede neler yapıyor? Suçlu bulunursa ne tür cezalar alacak? Türkiye’nin ünlü cezacılarından olan Faik Işık’la bütün bu başlıkları konuştuk</i><i>.</i></p>
<p><i> </i></p>
<p>***</p>
<p><b>-2-</b></p>
<p>Aziz Yıldırım’ın avukatı ünlü ceza avukatı Faik Işık’la yaptığımız konuşmanın dün birinci bölümünü verdik. Bugün kaldığımız yerden devam ediyoruz. </p>
<p><b> </b></p>
<p><b>NEŞE DÜZEL: Olgun Peker, Sedat Peker’in manevi oğlu. Aziz Yıldırım’ın yakın çevresinde Sedat Peker’in adamları bulunuyor mu?</b></p>
<p>FAİK IŞIK: Aziz Yıldırım’ın yakın çevresinde değil. Fenerbahçe kongre üyeleri arasında Olgun Peker’in iki adamı bulunuyor. Ama aynı kongre üyeleri arasında 20 tane hâkim ve savcı da var.</p>
<p><b><br/>Fenerbahçe gibi şikeyle suçlanan Beşiktaş kulübünün kazandığı kupayı iade etmesi, mahkemenin seyrini nasıl etkiler?</b></p>
<p>Savcılığın ve polisin soruşturma tarzı herkesi derinden etkiliyor. Sanıklar daha “yargılanmadan” mahkûm oluyor. Spor kulüplerinin yönetimleri bile korkularından, “aman ne istiyorsunuz verelim. Aman bize bulaşmasın” halindeler. Şimdi ben yürekli Çarşı taraftarını merak ediyorum. Herkese meydan okuyan, herkese posta koyan, herkese karşı olan Çarşı’nın soruşturmaya karşı olamamasını hayretle karşılıyorum. </p>
<p><b><br/>Niye şike soruşturmasına karşı olsun ki Çarşı grubu? Futbolda temizlik istemesini niye hayretle karşılıyorsunuz?</b></p>
<p>Futbolda temizlik isteyen adamlar sahaya biletlerine para vererek mi giriyorlar? Deplasmanlara kendi paralarıyla tuttukları otobüslerle mi gidiyorlar? Bu kadar temiz arkadaşların taraftar olmaktan başka meslekleri nelerdir? Geçimlerini nasıl sağlıyorlar? Bu sorulara cevap versinler. Ben, şike yok demiyorum. Ben Hz. İsa’nın yakalanmış olan kadına taş atmakla meşgul olanlara söylediğini söylüyorum. “İçinizden masum olan ilk taşı atsın” diyorum. Meğer ne kadar çok masum varmış bu memlekette... Herkes taş atmakla meşgul. </p>
<p><b><br/>Futbolun ne kadar kirli olduğunu sizi dinledikçe daha da iyi anlıyorum. Yanlış mı anlıyorum?</b></p>
<p>Ben temizleme yöntemine ilişkin bir şey söylüyorum. Kese yapıyorum derken, insanların derilerini sıyırmayacaksınız. Tüm Türkiye bütün maçları seyretti. Televizyon programlarında bu maçlar geriye döne döne, kare kare incelendi. Bu kadar spor yorumcusu, bu kadar spor yazarı sayfalarla yazılar yazdı. Bunlar kör müydüler, sağır mıydılar?</p>
<p><b><br/>Erman Toroğlu şike var diye bas bas bağırmadı mı?</b></p>
<p>Peki onlar bunları anlattıklarında hâkimler, savcılar, polis neredeydiler? Eğer birileri şike var dediğinde polis, savcı, hâkim harekete geçmediyse.
                                    	<br/><br/>
<a class="lnk2" href="/web/20120421232809/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/nese-duzel/makale-faik-isik-aziz-yildirim-her-seyi-anlatacak.htm), [web.archive.org (arşiv bağlantısı)](http://web.archive.org/web/20120421232809/http://www.taraf.com.tr:80/nese-duzel/makale-faik-isik-aziz-yildirim-her-seyi-anlatacak.htm)
