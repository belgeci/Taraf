# İhsan Bal: ‘Apo ve PKK’lılar tasfiye olmayacak’ 

*Neşe Düzel 14.03.2011*

<div class="yazi"><img align="left" alt="İhsan Bal: ‘Apo ve PKK’lılar tasfiye olmayacak’ " border="0" src="http://www.taraf.com.tr/fotoraflar/makaleler/ihsan-bal-apo-ve-pkk-lilar-tasfiye-olmayacak_3370_orijinal.jpg" style="border-right-width:10px; border-color:#FFFFFF"/><p><b>“</b><b>Apo’da bir ‘tasfiye edilme’ sendromu var. PKK’nın tasfiyesi denen, bir davranışın tasfiyesidir. Tasfiye edilen insanlar değil, dağdan gelip eylem yapma metodudur</b><b>.”</b></p>
<p><b> </b></p>
<p><b>“</b><b>Hükümet Habur’da ürktü ve bu ürkme, onu yavaşlattı. Habur ve Reşadiye’den sonra hükümetin odağı kaydı. Hükümet, Ortadoğu ve dünyada dolaşmaya başladı</b><b>.”</b></p>
<p><b> </b></p>
<p><b>“</b><b>Abdullah Öcalan, 21 Mart’ta Newroz’da kendini test edecek. Meydanlarda ne kadar insan topladığını test edecek. Büyük kalabalıklar toplarsa ateşkesi seçime dek uzatacak. Yoksa eylemler başlayacak</b><b>.” </b></p>
<p>***</p>
<p><b>NEDEN</b> <b>İHSAN BAL</b></p>
<p><i>Çözümü sürekli ertelenen Kürt sorunu, çeşitli yüzlerle ortaya çıkmaya devam ediyor. Bu kez de Kürt aydınlarına yönelik PKK tehditleriyle ve Öcalan’ın yaklaşan Newroz açıklamalarıyla yüzünü gösterdi. Öcalan, son avukat görüşmesinde, iki önemli uyarıda bulundu. Bir yandan bazı Kürt aydınlarının isimlerini saydı ve susmalarının sağlanmasını istedi. Diğer yandan da PKK eylemleri için 21 marta kadar beklenmesini istedi. İmralı’da devletle görüşmelerini sürdüren Öcalan, Newroz’a kadarki bir haftada ne tür gelişmeler bekliyor da, kitlesini eylem yapmamaları için uyarıyor? Ya da Newroz’dan sonra PKK eylemleri başlayacak mı? 12 hazirandaki seçimlere şiddet ortamında mı gidilecek? PKK ya da TAK Kürt aydınlarını neden tehdit ediyor? En son Taksim’de canlı bomba patlatan TAK, PKK’dan bağımsız mı davranıyor? Öcalan ve PKK, bütün Kürt aydınlarını susturabileceğine inanıyor mu? Türkiye askerî vesayeti zayıflatırken, PKK kendi bölgesinde askerî vesayeti sürdürebilecek mi? Kürt halkı bu baskılara ne diyor? Kürt aydınları arasındaki bölünme nereye varacak? Hükümet, Kürt sorununun çözümünde hiçbir ciddi adım atmıyor. Seçimlere yüz günden az kala, hâlâ Kürt sorunuyla ilgili anayasal düzenlemelerin neler olacağını bile açıklamıyor. AKP, Kürt açılımından vaz mı geçti? Bu durum, seçim sonuçlarına nasıl yansıyacak? Bütün bu soruları, hükümetin bir buçuk yıl önce başlattığı Kürt açılımında yer alan, İçişleri Bakanlığı’nın gazetecilerle yaptığı ilk açılım toplantılarını düzenleyen uluslararası terörizm ve güvenlik uzmanı İhsan Bal’a sorduk. Polis Akademisi öğretim üyesi olan siyaset bilimci Prof. Dr. İhsan Bal, aynı zamanda Uluslararası Stratejik Araştırmalar Kurumu “USAK”ın da yöneticisi.</i></p>
<p>*** </p>
<p><b>Son zamanlarda, Türk-Kürt anlaşmazlığından daha çok, Kürt aydınlara yönelik PKK ya da TAK tehditleri gündemde. Neden PKK ya da TAK, Kürt aydınlarını tehdit ediyor?</b></p>
<p>PKK, öteden beri Kürt aydınlarını tehdit ediyor. Ama eski Türkiye’de bu tehditler bugünkü kadar açığa çıkmıyordu, çıkamıyordu.</p>
<p><b><br/>Niye çıkamıyordu?</b></p>
<p>Çünkü 1990’ların eski Türkiye’sinde, devletin içinde yuvalanmış çeteler vardı ve bu çeteler Kürtlere ağır bedeller ödetiyorlardı. PKK, eski Türkiye’de kendisini, devletin bu aşırı güç kullanımına karşı mücadele eden bir yapı olarak konuşlandırmıştı. Dolayısıyla PKK’nın yaptığı yanlışlar, eski Türkiye’nin koşullarında gözden kaçıyordu. Ama Ergenekon’dan kurtulma sürecinin başlamasıyla ve Türkiye’nin demokratikleşmeye çalışmasıyla birlikte eski Türkiye bitti. </p>
<p><b><br/>PKK açısından ne değişti?</b></p>
<p>Eskisi gibi infazlar, karakol işkenceleri, özel tim ve JİTEM faaliyetleri yok. Şimdi karşımızda yeni bir Türkiye var ve bu yeni Türkiye’de, PKK’nın tehditleri artık sırıtıyor. Devletin, Kürtler üzerindeki baskısı azaldıkça, PKK’nın yöntemleri daha da açığa çıkıyor, görünür hale geliyor. Bugün Kürt aydınlarının korkusu artık JİTEM değil PKK. </p>
<p><b><br/>JİTEM’le PKK’yı aynı kefeye koymak mümkün mü?</b></p>
<p>Zaten PKK’nın dilemması da bu. Mücadele ettiği yapıya benzedi. Farklı sesler çıkaran Kürt aydınlarını ölümle tehdit ediyor. “Susun, yoksa öldürülürsünüz” diyor. Bu tehditlere rağmen, konuşan Kürt aydınlarının sayısı her gün artıyor. Çünkü kırık dökük de olsa, uzun bir süredir devletin başlattığı demokratikleşme çabaları, bir kısım Kürt aydınlarını, hak ve özgürlükler mücadelesinde alternatif yolların olabileceğine ikna etti. Bu Kürt aydınları, “Kürtlerin hak ve hukuk mücadelesi illa birilerinin silah kullanmasıyla, teröre ve şiddete müracaat etmesiyle yapılmamalı. Kürtlerin hakları farklı yöntemlerle savunulabilir” diyorlar ve PKK’nın Kürt halkı için mücadele tekelini yıkıyorlar. Kürt aydınlarının, kendilerini herkese duyuracak şekilde, PKK’dan farklı ses çıkarmaya başlamaları tabii durduk yerde olmadı. </p>
<p><b><br/>Peki, nasıl oldu?</b></p>
<p>Bu durum, Türkiye’de Kürtlerin haklarını savunan Türklerin olmasından da kaynaklandı. Bugün Türk aydını dediğimiz birçok insan, başta sizin gazetenizde Ahmet Altan olmak üzere, Kürtlerin haklarını içten bir şekilde savunuyorlar. Nitekim PKK’nın ölümle tehdit ettiği Kürt aydınlarından biri olan Orhan Miroğlu, yeni Türkiye’nin koşullarını çok iyi anlatıyor. “Bu ülkede şiddetin artık miadını doldurduğunu, şiddete yer olmadığını söylemeye devam edeceğim. Çünkü bunu söyleyebilecek gücü bana veren bir siyasal ve sosyal ortam var Türkiye’de artık” diyor. İşte bu yeni durum, Kürtlerin tek temsilcisi olmak isteyen PKK’yı çok rahatsız ediyor. </p>
<p><b><br/>Öcalan da aydınları bazen isimlerini söyleyerek susmaları için uyarıyor. Öcalan ve PKK neden aydınların susmasını istiyor?</b></p>
<p>Çünkü aydınlar, PKK’nın hükümranlık ilan ettiği bölgede, kendilerinin de söz haklarının bulunduğunu söylüyorlar. “Kürtler adına biz de konuşabiliriz” diyorlar. PKK ise, “Hayır, Kürtler adına sadece ben konuşurum” diyor. Unutmayın... PKK bütün tarihi boyunca alternatif Kürt siyasi hareketlerinin hepsini yok etti. Kani Yılmazları, Hikmet Fidanları kim öldürdü? </p>
<p><b><br/>Bunlar, PKK’nın kendi içinden çıkan muhalif isimlerdi. PKK’ya alternatif <br/>olabilecek Kürt siyasi hareketini, bu ülkede asıl devlet yok etmedi mi? PKK’lı olmayan Kürt aydınlarını ve siyasetçilerini devlet kâh öldürdü, kâh hapse attı, kâh yurtdışına kaçırttı, vatandaşlıktan çıkardı.
                                    	<br/><br/>
<a class="lnk2" href="/web/20120423174556/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</b></p></div>

Kaynak: [taraf.com.tr](http://www.taraf.com.tr:80/nese-duzel/makale-ihsan-bal-apo-ve-pkk-lilar-tasfiye-olmayacak.htm), [web.archive.org (arşiv bağlantısı)](http://web.archive.org/web/20120423174556/http://www.taraf.com.tr:80/nese-duzel/makale-ihsan-bal-apo-ve-pkk-lilar-tasfiye-olmayacak.htm)
