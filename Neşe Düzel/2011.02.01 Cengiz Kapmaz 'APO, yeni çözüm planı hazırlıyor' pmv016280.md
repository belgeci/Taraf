# Cengiz Kapmaz: ‘APO, yeni çözüm planı hazırlıyor’ 

*Neşe Düzel 01.02.2011*

<div class="yazi"><img align="left" alt="Cengiz Kapmaz: ‘APO, yeni çözüm planı hazırlıyor’ " border="0" src="http://www.taraf.com.tr/fotoraflar/makaleler/cengiz-kapmaz-apo-yeni-cozum-plani-hazirliyor_7253_orijinal.jpg" style="border-right-width:10px; border-color:#FFFFFF"/><p><b>“Öcalan, ‘çok şey değişti. Şimdi barış için yeni öncelikler listesi hazırlıyorum. Hangi adım atılırsa ne çözüm gelir, madde madde somut sıralıyorum. Topluma açıklayacağım’ diyor.”</b></p>
<p><b><br/>“Öcalan’ın yeni barış planı AİMH için yazdığı savunmada yer alacak. Metni, Cezaevi İdaresi inceleyip AİHM’e gönderecek. Öcalan yeni barış planını AİHM’le birlikte kamuoyuna sunacak.”</b></p>
<p><b><br/>“Öcalan, 2007’de gene hücre cezası alınca, İnfaz Hâkimliği’ne, kendisiyle İmralı’da görüşen komutanların adlarını ve konuşmaları anlatan 125 sayfalık bir metin yazıyor. O metin kayıp.” </b></p>
<p>***<br/><br/><b>NEDEN</b> <b>CENGİZ KAPMAZ<br/></b><i>Türkiye’de içi doldurulması gereken pek çok paket var. Bir kere herkes barış istiyor. Ama nasıl bir barış? Herkes yeni bir anayasa istiyor. Ama nasıl bir yeni anayasa? Herkes özgür ve bağımsız bir yargı istiyor. Ama nasıl özgür ve bağımsız bir yargı? Bütün bu paketlerin içinin somut olarak doldurulması gerekiyor. Tabii ki hiç şüphe yok, bu ülkede büyük haksızlıklardan, eziyetlerden ve acılardan geçen Kürt vatandaşlarımızın tamamı barış talep ediyor. Buna, 27 yıllık bir iç savaşın tarafı olan PKK ve Abdullah Öcalan da dâhil. Bölgede milyonlarca Kürt vatandaşımızın desteğini alan ve bir süredir İmralı’da devletle barış görüşmeleri yapan Öcalan peki nasıl bir barış planlıyor? Devlet-İmralı görüşmeleri devam ediyor mu? Bu sürecin barışla sonuçlanması için neler yapılıyor? Bu görüşmeleri kimler, hangi sıklıkla yürütüyor? Son on yılda devlet-İmralı ilişkisinde neler yaşandı? Niye barış gerçekleşmedi? Taraflar, Kürt sorununun çözümünden ne anlıyorlar? Öcalan’ın barış için şartları neler? Öcalan yeni bir yol haritası hazırlıyor mu? “Silahların susması, çatışmasız ortam, PKK’nın dağdan indirilmesi, onurlu barış, demokratik özerklik, üniter devlet, tek bayrak, demokratik toplum, Kürt kimliğine anayasa güvencesi, iki dillilik” gibi Kürt siyasetçilerinin her an dilinde olan cümleciklerin içini Öcalan nasıl dolduruyor? Öcalan, barış için umutlu mu? PKK’nin ve BDP’nin son politik söylemlerinden memnun mu? Bu konuları, Öcalan’ın avukatlarına en yakın kişi olan ve yeni yayınlanan </i>Öcalan’ın İmralı Günleri<i> isimli kitabıyla yerleşik kanaatleri sarsan gazeteci Cengiz Kapmaz’la konuştuk. Kitabında, Kürt siyaseti-Öcalan-PKK ilişkisinin, devlet-İmralı temaslarının son on yılını çok çarpıcı bilgi ve belgelerle anlatan Cengiz Kapmaz </i>Günlük<i> gazetesinde köşe yazarlığı yapıyor.<br/><br/></i>*** <br/><br/><b>İKİNCİ BÖLÜM <br/></b>Öcalan’ın İmralı Günleri<i> isimli yeni kitabıyla devletin ve İmralı’nın Kürt politikasıyla ilgili zihinlerdeki kalıpları yerinden oynatan Cengiz Kapmaz’la yaptığımız konuşmanın dün yayımlanan birinci bölümü </i>‘Devletle Öcalan ne konuşuyorlar’<i> sorusunun cevabıyla bitmişti. Cengiz Kapmaz’ın soruya cevabı şuydu: Bence herşeyi tartışıyorlar. Öcalan’ın madde madde gittikleri yönünde bir ifadesi vardı. Demek kendilerince bir gündem oluşturmuşlar. Öcalan, devletin samimi olduğuna inanıyor. Hükümette o samimiyeti görmüyor, çözüme engel olduğunu düşünüyor... “Burada konuşulan, kararlaştırılan hiçbir şey pratiğe dönüşmedi. Konuştuğumuz hususların gereği yapılmadı. Demek ki devlet heyeti çözüm istiyor ama AKP çözüm istemiyor” diyor.<br/><br/></i><i>Röportaja kaldığımız bu noktadan devam ediyoruz.<br/><br/></i><b>***<br/><br/></b><b>NEŞE DÜZEL: AKP, Öcalan’ın bölgede en büyük siyasi rakibi. Öcalan, bugüne kadar savaştığı ordudan çok AKP’yi eleştirdi. AKP’ye bu kadar yüklenmesinin nedeni siyasi olamaz mı?<br/></b>CENGİZ KAPMAZ: Öcalan’ın yüklenmesinin nedeni şu. “Geçmiş hükümetleri anlıyorum. Devlete sizin kadar egemen değillerdi. O yüzden adım atamadılar ve bittiler. Siz devlete egemensiniz ama adım atmıyorsunuz. Sizi engelleyen ne? Niye çözüm için adım atmıyorsunuz? Kürt sorunu sadece seçimlere endekslenecek bir mesele değildir. Cesur liderlerin işidir” diyor. <br/><br/><b>Peki... Apo’ya, “savaşı hızlandırın” diyen generalin kim olduğunu biliyor musunuz?<br/></b>Bilmiyorum. Öcalan, bu olayı 2000 tarihinde yaşamış. Avukatlarına, bunu 8 Temmuz 2009’da anlattı. Olay şöyle olmuş: 2000’de bir heyet Öcalan’ı İmralı’da ziyaret etmiş. Heyetteki bir askerî yetkili Öcalan’a, devletin düşük yoğunluklu çatışmayla kendisini dikkate almayacağını, orta yoğunluklu bir savaş stratejisine geçerlerse, devletin kendisini dikkate alacağını söylemiş. Öcalan avukatlarına, “Bana savaş dayattılar. Ben bunu ahlaki bulmadım. Ben, barışta kararlıydım” diyor. <br/><br/><b>Öcalan’la o tarihte İmralı’da hem barış için görüşmeler yapılıyor, hem de ona savaş öneriliyor. Tuhaf değil mi bu?<br/></b>Öcalan da zaten, devletin Kürt sorununa ve PKK’ye yaklaşımının tarihini, “komplolarla” tanımlıyor. “Birinci komplo, Özal’a yapılan suikasttı. Özal’ın niyeti Kürt sorununu çözmekti, onu komployla götürdüler. İkinci komplo Erbakan’a yapıldı. Onu da 28 Şubat’la götürdüler. Üçüncü komplo ise Ecevit’eydi” diyor. <br/><br/><b>Erbakan, Kürt sorununu çözmek mi istemiş?<br/></b>Erbakan, Öcalan’a mektup yazmış. Öcalan da o mektubu yanıtladı. Rivayet edilir ki, Erbakan o dönemde MGK toplantısında bu mektup yüzünden sıkıştırılır. Mektup gündeme geldiğinde boncuk boncuk terlediği ve Yüce Divan endişesi yaşadığı söylenir. Erbakan’la Öcalan arasında o dönemde bir ilişki akışı var. Erbakan mektubunda, sorunun çözümünü istiyor. Ama işte o da 28 Şubat’la devre dışı kaldı. Eğer Kürt sorunu gerçekten çözülmek isteniyorsa, devletin içinde sorunun çözümsüzlüğünü isteyen güçlerle hesaplaşmak zorundayız. <br/><br/><b>Öcalan, generallerin daha kanlı bir savaş istemesini nasıl yorumluyor?<br/></b>“Bana savaş dayatıldı” diyor. <br/><br/><b>Generallerin savaşı böylesine çok istediğini bilen bir lider, savaşın kızışmasının da generallerin lehine olacağını biliyor mu?<br/></b>Onları güçlendireceğini biliyor ve hükümete barış çabası için çağrılar yapıyor, mektuplar yazıyor. <br/><br/><b>Peki, böyle bir bilgiye sahip olan Öcalan, Kürt açılımının başında yaşanan PKK’nın Reşadiye baskınını nasıl yorumluyor?<br/></b>Bir kere şunu söyleyeyim. Medyada, Reşadiye’yle ilgili Öcalan’ın örgüte çok sert değerlendirmeler yaptığı söylendi ama doğru değil.
                                    	<br/><br/>
<a class="lnk2" href="/web/20120621072149/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/nese-duzel/makale-cengiz-kapmaz-apo-yeni-cozum-plani-hazirliyor.htm), [web.archive.org (arşiv bağlantısı)](http://web.archive.org/web/20120621072149/http://www.taraf.com.tr:80/nese-duzel/makale-cengiz-kapmaz-apo-yeni-cozum-plani-hazirliyor.htm)
