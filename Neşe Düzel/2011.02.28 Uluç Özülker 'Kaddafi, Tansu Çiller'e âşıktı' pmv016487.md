# Uluç Özülker: ‘Kaddafi, Tansu Çiller’e âşıktı’ 

*Neşe Düzel 28.02.2011*

<div class="yazi"><img align="left" alt="Uluç Özülker: ‘Kaddafi, Tansu Çiller’e âşıktı’ " border="0" src="http://www.taraf.com.tr/fotoraflar/makaleler/uluc-ozulker-kaddafi-tansu-ciller-e-asikti_9395_orijinal.jpg" style="border-right-width:10px; border-color:#FFFFFF"/><p><b>“Kaddafi, Tansu Çiller’e çok bayılırdı. Âşıktı ‘Müslüman kadının simgesi. Cumhurbaşkanı olacak inşallah’ derdi. Kaddafi’nin hediye ettiği altınlardan boynu düşüyordu Tansu Hanım’ın o gün.”<br/><br/></b><b>“Girince korktum. Kaddafi’nin nereye kaçtığı bile kolay bulunamaz. Altında dört kaçış yolu bulunan bir kalenin içinde, penceresiz bir odada oturuyor. Kendini kadın askerlere korutturuyor.”<br/><br/></b><b>“Kaddafi Türkiye’de okudu. Deniz Harp Okulu’nda kısa bir eğitimi var. İlk Başbakanı Callut da bir ara Türkiye’de bulundu. Bizim 1960 ihtilalindeki Milli Birlik Komitesi gibi bir grup kurmuşlar bunlar.” </b></p>
<p>***</p>
<p><b>NEDEN</b> <b>ULUÇ ÖZÜLKER</b></p>
<p><i>Libya, kırk iki yıl Kaddafi’nin tartışılmaz baskısı altında yaşadıktan sonra birden büyük bir halk hareketiyle sarsıldı. Kuzey Afrika’yı ve Ortadoğu’yu sallayan halk ayaklanmaları arasında, herkes için en büyük sürpriz Libya oldu. Libya halkının isyanının bu kadar erken olmasını ne diplomatlar bekliyordu, ne de bölge uzmanları öngörüyordu. Hiçbir muhalefete izin verilmeyen, bütün muhaliflerin birer birer öldürüldüğü, işkencelerden geçirildiği, sokakta herkesin, “acaba Kaddafi’nin istihbaratçısı mı?” diye birbirinden çekindiği bir ülkede bu toplu ayaklanma nasıl oluştu? Libya halkı ne istiyor? Neden isyan ettiler? Niye bugüne dek seslerini çıkarmadılar? Libya’da aşiretlerin rolü nedir? Kaddafi’nin aşiretlerle ilişkisi nasıldır? Kaddafi ülkeyi kırk iki yıl boyunca nasıl yönetti? Petrol gelirlerini ne yaptı? Kaddafi nasıl bir insan, nasıl bir liderdi, nasıl yaşardı? Türkiye ile ilişkileri neydi? PKK için ne düşünüyordu? PKK’ya niye yardım etti? Kaddafi şimdi ne yapacak? Bütün bu merak edilen soruları, Libya’da büyükelçilik görevi yapmış olan, Libyalıları ve Kaddafi’yi iyi tanıyan, Kaddafi’yle defalarca görüşen emekli Büyükelçi Uluç Özülker’e sorduk. Türkiye’nin Gümrük Birliği’ni imzalamasında büyük rolü olan eski Paris Büyükelçisi emekli diplomat Uluç Özülker, 1990’ların ilk yarısında, müteahhitlerin alacaklarıyla ilgili büyük bir kriz yaşandığı dönemde sorunu çözsün diye Libya’ya büyükelçi olarak atandı ve Kaddafi’yle yakın ilişki kurdu.</i></p>
<p>*** </p>
<p><b>NEŞE DÜZEL: Siz Libya’da çok kritik bir dönemde büyükelçilik yaptınız ve dünyada Kaddafi’yle baş başa görüşebilen ender diplomatlardan biri oldunuz. Libya nasıl bir ülkedir?<br/></b>ULUÇ ÖZÜLKER: Ben, 1992-93 döneminde çok ağır koşullarda Libya’ya gittim. Amerikan ambargosu nedeniyle Libya’nın petrol gelirleri çok azalmıştı ve bizim müteahhitler Libya devletinden paralarını alamıyorlardı. Benden önceki arkadaşım büyükelçi, depresyona girmiş vaziyetteydi. </p>
<p><b><br/>Niye?<br/></b>Çünkü Libya çok zordur. Libya’da muhatap bulmak, bir kapıyı açmak çok zordur. Merkez Bankası başkanıyla görüşebilmek için bile kapılarda üç ay nöbet tutmanız gerekir. Kaddafi ise... Onunla zaten baş başa görüşülemez. Ona, “Sayın Başkan- President” diye hitap da edemezsiniz. “My Leader” dersiniz. </p>
<p><b><br/>Bir başka ülkenin vatandaşı olarak Kaddafi’ye, “Liderim” mi dersiniz?<br/></b>Evet. Onunla görüştüğünüzde, söylemek zorunda olduğunuz şey bu. Çünkü Kaddafi, kendini Libya’daki devrimin sürekliliğini sağlayan lider olarak tanımlar.</p>
<p><b><br/>Kaddafi, Libya’nın başına geçtiğinde 28 yaşında bir yüzbaşıydı. Bir ülkenin yönetimini kolay kolay 28 yaşında bir subaya vermezler. Kaddafi iktidarı nasıl eline geçirdi?<br/></b>Kaddafi, 1969’da Libya’nın başına geçti. Ondan önce Libya’nın başında, Türkiye’nin çok yakın dostu olan ve tedavi için Türkiye’ye gelen Kral İdris vardı. 1960’larda halk çok fakirdi, Libya, yabancılara topyekûn satılmıştı. Amerikan, İngiliz bütün petrol devleri oradaydı. Kaddafi, bu şartlarda ortaya çıktı.</p>
<p><b><br/>Tam nasıl ortaya çıktı?<br/></b>Kaddafi de Türkiye’de okudu. Deniz Harp Okulu’nda kısa bir eğitimi var. İlk Başbakanı Callut da Türkiye’de bulundu. 1969 öncesinden söz ediyorum. Bunlar, bizim 1960 ihtilalindeki Milli Birlik Komitesi’ne benzer bir grup kurmuşlar kendi aralarında... Kral İdris yurtdışındayken Silahlı Kuvvetler’i de arkalarına alıp yönetime el koydular. Kaddafi o sırada yüzbaşıydı ve kralı devirdikten sonra kendisini hemen albay yaptı. Kaddafi kesinlikle aptal biri değil. İyi bir tarih bilgisi olan, düşünen, analiz eden, sorgulayan biri. Çok agresif, aktif ve planlayıcı bir adam. </p>
<p><b><br/>Kaddafi’nin darbesi, bizdeki 1960 darbesine benzer bir genç subay darbesi öyle mi?<br/></b>Tamamen öyle... Bu bir genç subay hareketiydi. Bunlar, iktidara gelince, “komünist ve milliyetçi” karışımı bir rejim uyguladılar. Cemahiriye denen ve <i>Yeşil Kitap</i>’ta da anlatılan budur zaten. Kaddafi, 42 yıl önce, idealist bir yaklaşımla, Libya halkına refah vaat ederek başa geldi. Ve bu refahı da Libya halkına başlangıçta verdi. Geçmişe göre refahı arttığı için, halk, bir hürriyet dönemine girmiş gibi hissetti kendisini. Dolayısıyla halk da Kaddafi’ye destek verdi. </p>
<p><b><br/>Libya ordusu bir yüzbaşının emrine girmeye nasıl razı oldu peki?<br/></b>Libya ordusunu kafanızdaki ordularla karıştırmayın. Komutanlar falan var ama... Libya’da ordu dediğiniz, aslında bir polis gücüdür. Ben 1994’te, Libya’nın 25. kuruluş yıldönümüne katıldım. Kaddafi, gücünü göstermek için tören alanına 925 tane tank getirtmişti. Bu 925 tankın dörtte biri yürümüyordu. Önümüzden geçerken kiminin arkasından dumanlar çıkıyordu, kiminin motoru stop ediyordu, tanklar, arkalarından ittiriliyordu. Kaddafi, yanına Afrikalı devlet başkanlarını almış, bunları selamlıyordu. Aslında Kaddafi’nin ayakta durmasına yardımcı olan polis ve istihbarattır. Bir de ben, 1988’de PanAm Havayolları’na ait uçağın, İngiltere’nin Lockerbie kasabası üzerinde Libya tarafından düşürüldüğüne hiç inanmadım.</p>
<p><b><br/>Düşürmedi mi?<br/></b>Parasını verdiler birine düşürttüler. Çünkü Libya’nın istihbaratı böyle ince bir organizasyonu gerçekleştiremez. Kaddafi Afrika’daki örgütlere, bunlar kurtuluş savaşçıları diyerek maddi yardım yapıyor. PKK’ya da yardım ediyor. Kaddafi, “Ben Libya’ya nasıl hürriyet ve bağımsızlık getirdiysem, dünyada ezilen bütün halklara yardım ederek onlara da bağımsızlık ve hürriyet getirmek benim görevim” diyor. Libya’yı anlamak için orada yaşamak gerekir. Mesela...</p>
<p><b><br/>Mesela ne yaşadınız? <br/></b>1970’lerde Rusya’dan Trablus’a büyük bir silah yardımı geliyor. Yükü boşaltacaklar. Yabancı misyon ve Libya halkı bunu görmesin diye bütün liman çevresini ablukaya alıyorlar. Bizim arkadaşımızın sefarete gelebilmesi için o yoldan geçmesi gerek. Asker durduruyor. Tartışmaya başlıyorlar. En sonunda askerin tepesi atıyor “Yasak koydular. Bu yüzden buradan geçemezsin” diye diretiyor. Bizimki de, “Yasak konulduğunu anladım da, bu neyin yasağı ben onu anlamadım” diyor. Asker cevap veriyor.
                                    	<br/><br/>
<a class="lnk2" href="/web/20111123192125/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123192125/http://taraf.com.tr/nese-duzel/makale-uluc-ozulker-kaddafi-tansu-ciller-e-asikti.htm)
