# Ayşe Kadıoğlu: ‘Burkayı yasaklamak tehlikelidir’ 

*Neşe Düzel 09.05.2011*

<div class="yazi"><img align="left" alt="Ayşe Kadıoğlu: ‘Burkayı yasaklamak tehlikelidir’ " border="0" src="http://www.taraf.com.tr/fotoraflar/makaleler/ayse-kadioglu-burkayi-yasaklamak-tehlikelidir_6674_orijinal.jpg" style="border-right-width:10px; border-color:#FFFFFF"/><p><b>“İnsanlar, İslam’ı eleştirebilir. Dinler ve milletler </b><b>eleştirilebilir. Ölçü, bir dine ve millete zarar verip vermemek değildir. Kişiye zarar vermemektir </b><b>ölçü. Din ve millet  kutsal değildir, birey kutsaldır.</b><b>”</b></p>
<p><b> </b></p>
<p><b>“Avrupa’da çeşitlilik özgürlüklerin önüne geçti. </b><b>Çeşitlilik öyle önemsendi ki temel özgürlükler unutuldu. İş, çoklu hukuka vardı. Çokkültürlülük, </b><b>birbirine değmeden yaşayan topluluklara dönüştü.</b><b>”</b></p>
<p><b> </b></p>
<p><b>“Artık bireye dönülmeli. Farklı kültürel grupların </b><b>içinde kadınlara ayırımcılık yapıldığında, </b><b>‘O</b><b>, onların kültürü’ dendi hep. Şimdi liberaller, </b><b>‘</b><b>Her farklı </b><b>olana saygı duymak zorunda mıyız biz’ diye soruyor.</b><b>”</b></p>
<p>***</p>
<p><b>NEDEN AYŞE KADIOĞLU</b></p>
<p><i>Avrupa Konseyi’ne üye 47 ülkenin dışişleri bakanları çarşamba günü İstanbul’da toplanıyor. Türkiye’nin dönem başkanlığı bitiyor, Ukrayna’nınki başlıyor. Türkiye’nin başkanlığında ve evsahipliğinde yapılan bu son Avrupa Konseyi Dışişleri Bakanları'nın toplantısında masaya çok çarpıcı bir rapor gelecek. Bu raporla birlikte, Avrupa, İstanbul’da kıyasıya eleştirilecek. Ayırımcılığın ve ırkçılığın yükseldiği Avrupa’ya, unuttuğu değerleri, Türkiye’nin dönem başkanlığında hazırlanan bu raporla hatırlatılacak. Raporun adı: “Birlikte Yaşamak: 21. Yüzyıl Avrupası’nda Çeşitlilik ve Özgürlüğü Birleştirmek.” Bu raporu, geçen yıl Avrupa Konseyi bünyesinde oluşturulan ve bağımsız hareket eden dokuz kişilik Âkil İnsanlar Grubu hazırladı. Grubun başkanı Almanya’nın eski Dışişleri Bakanı Joschka Fischer. Grupta eski NATO Genel Sekreteri Javier Solana, Oxford Üniversitesi hocası ve </i>Guardian<i> yazarı Timothy Garton Ash, İtalyan Senatosu Eşbaşkanı Emma Bonino, Avrupa Parlamentosu’ndan Danuta Hubner, dünyanın en önemli insan hakları aktivistlerinden Sonja Licht, Fransa’da Yurttaşlık ile İlgili Hizmet Dairesi Başkanı Martin Hirsch, Rusya İnsan Hakları Komiseri Vladimir Lukin, İngiliz yazar ve gazeteci Edward Mortimer ve siyaset bilimci Prof. Dr. Ayşe Kadıoğlu yer alıyor. Biz de Sabancı Üniversitesi öğretim üyesi Prof. Dr. Ayşe Kadıoğlu’yla Âkil İnsanlar Grubu’nun Avrupa’yı nasıl eleştirdiğini, Avrupa’nın çokkültürlülükte neden başarısız olduğunu, Avrupa değerlerinden niye uzaklaşıldığını, ırkçılığa ve ayırımcılığa nasıl savrululduğunu, Avrupa’nın neden hoşgörüsüzleştiğini, Avrupalı kimliğinin nereye evrildiğini, Avrupa’yı neyin beklediğini, Avrupalıların İslam’la ve Türkiye’yle ilişkisini konuştuk.</i></p>
<p><i> </i></p>
<p>***</p>
<p><b>NEŞE DÜZEL: Çarşamba günü Avrupa Konseyi Bakanlar Komitesi İstanbul’da toplanacak. Sizin üyesi olduğunuz Âkil İnsanlar Grubu da komiteye bir rapor sunacak. Raporun adı: “21. Yüzyıl Avrupası’nda Çeşitlilik ve Özgürlüğü Birleştirmek.” Niye böyle bir rapor yazdınız, Avrupa’da özgürlükler dağıldı mı? </b></p>
<p>AYŞE KADIOĞLU: Avrupa’da özgürlükler dağılmadı ama şu oldu. Avrupa’da çeşitlilik, özgürlüklerin önüne geçti. Çokkültürlülük yaşanırken, çeşitliliğe o kadar çok önem verildi ki, temel özgürlüklerden uzaklaşıldı ve sonunda iş, çoklu hukuk tartışmalarına kadar gitti. Ve çokkültürlülükten, birbiriyle ilişki kurmadan, birbirine değmeden yaşayan topluluklar anlaşılmaya başlandı. Herkesin kendi kimliğine dair haklarını öne çıkardığı paralel hayatlar kuruldu Avrupa’da.<br/><b><br/>Cemaatler halinde yaşamak değil mi bu?</b></p>
<p>Evet. Zaten bu yüzden biz raporumuzda “çokkültürlülüğü” değil, “birlikte yaşamayı” öne çıkardık. Bunun için de temel haklar kavramını geri getirdik. “Avrupa’da farklı kimlikler var. Bu farklı kimliklerin birlikte yaşamı, temel haklar söyleminin üzerine inşa edilmeli” dedik. </p>
<p> <br/><b>Önce çokkültürlülük kavramını bir netleştirelim. Nedir çokkültürlülük?</b></p>
<p>Dinsel, kültürel farklı insan gruplarının, yani farklılıkların birarada yaşamasıdır çokkültürlülük. </p>
<p> <b><br/>Çokkültürlülük başarısız mı oldu Avrupa’da?</b></p>
<p>Evet. Biz bu raporu, Avrupa’daki ayırımcılığı ve ırkçılığı gözlemleyerek hazırladık ve Avrupa’ya temel hak ve özgürlükleri hatırlattık. Avrupa İnsan Hakları Sözleşmesi’nin ruhunu geri çağırdık.  </p>
<p><b><br/>Temel hak ve özgürlükler, çokkültürlülüğü yaşatabilir mi?</b></p>
<p>Bugüne dek farklı dinsel, kültürel gruplar, göçmen toplulukları, birbirlerine karşı önyargılarını koruyarak, şehirlerde birbirlerine değmeden yaşadılar. Farklılıklar yeter ki var olabilsin diye düşünüldü. Farklı grupların kendi içlerinde temel haklara saygı gösterip göstermedikleri üzerinde durulmadı. Oysa temel haklara saygı, olmazsa olmaz olmalıdır. Biliyorsunuz... Avrupa Konseyi ve Avrupa Birliği gibi kurumların kuruluşlarının arkasında Avrupa değerleri vardır. Ama çokkültürlülük derken, bu Avrupa değerleri unutuldu, Avrupa değerleri yerine “kimlik” konuşulur oldu. Kimlik derken de sadece Avrupa’daki Müslümanları, Romanları, göçmenleri kastetmiyorum. Avrupalı da kendini bu topluluklardan ayırmaya başladı. Avrupalılar da, “Avrupa kimliği” diye konuşmaya başladı. </p>
<p></p>
<p><b><br/>Avrupa değerlerini içeren, temel hak ve özgürlükleri dikkate alan içi dolu bir çokkültürlülük anlayışına milliyetçi çevreler mi karşı?</b></p>
<p>Evet. Irkçı ve ayırımcı söylemi olan siyasi partiler var Avrupa’da. Üstelik bunlar, epey oy almaya başladılar. Mesela Geert Wilders’ın Özgürlük Partisi, Hollanda’da hükümetin nasıl kurulacağında söz sahibi olan üçüncü parti oldu. Düşünün... Müslümanları aşağılayan <i>Fitne</i> filminin yapımına önayak olan Wilders’ın, söylemleri nedeniyle bir dönem İngiltere’ye girmesi yasaklanmıştı.</p>
<p> <b><br/>Peki sizce bu söylemler yasaklanmalı mı?</b></p>
<p>Hayır. Yasakladığınız zaman böyle insanlar kahraman oluyorlar. Nitekim biz raporumuzda, “Bırakın, ırkçı söylemleri olanlar konuşsunlar. Saklanmasınlar” diyoruz. Çünkü Avrupa’da çokkültürlülük, biraz da “yasaklama” anlamına gelmeye başladı. “Irkçı söylemleri olanlar konuşmasınlar. Konuşanları yakalayalım ve alıp götürelim” noktasına vardı iş. Oysa bu insanlar, konuşamadıkları zaman kahraman oluyorlar. Mesela tarihçi bile demeye dilimin varmadığı İngiliz David Irving, yıllardır, “Yahudi soykırımı olmadı” diyordu. Avusturya’da yargılandı, bir yıl hapis yattı. Normalde hiç ciddiye alınmayacak biriyken kahraman oldu. Nefret söylemiyle mücadele, hukuki zeminde değil, kamusal tartışma zemininde yapılmalı. </p>
<p><b><br/>Nefret söylemi yargıya hiç mi götürülmemeli?</b></p>
<p>Yargıya götürülmesi gereken anlar vardır. Eğer o sözünüzle kişiyi hedef gösteriyorsanız, o kişiye zarar veriyorsanız konu yargıya götürülür. John Stuart Mill, “Mısırlı tüccarların ülkede yoksulluğun sebebi olduğunu söylemek, bir sorun oluşturmaz. Ama bu sözü, bir Mısırlı tüccarın evinin önünde toplanmış kızgın bir kalabalığa söylerseniz, onu hedef göstermiş olursunuz. İşte o zaman, sorun vardır” der. Burada önemli olan ölçü, kişiye zarar verip vermemektir. Ölçü, bir dine, millete zarar verip vermemek değildir.
                                    	<br/><br/>
<a class="lnk2" href="/web/20111214084652/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/nese-duzel/makale-ayse-kadioglu-burkayi-yasaklamak-tehlikelidir.htm), [web.archive.org (arşiv bağlantısı)](http://web.archive.org/web/20111214084652/http://www.taraf.com.tr:80/nese-duzel/makale-ayse-kadioglu-burkayi-yasaklamak-tehlikelidir.htm)
