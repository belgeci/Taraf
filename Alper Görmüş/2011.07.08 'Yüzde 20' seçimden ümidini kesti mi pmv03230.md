# ‘Yüzde 20’ seçimden ümidini kesti mi 

*Alper Görmüş 08.07.2011*

<div class="yazi"><p>Hakaret, çoğu kez çaresizliğin türevidir... Halk gibi, seçmen gibi anonim öznelere hakaret ise çaresiz korkakların işidir: Hakaret sahibi böylece herhangi bir yasal karşılık korkusu yaşamaksızın yüreğini soğutma fırsatı yakalamış olur.</p>
<p>Bu işlerin pîri sayılması gereken <b>Bekir Coşkun</b> mesela, memleket <b>“bu halde”</b>yken <b>Adalet ve Kalkınma Partisi’ne (AK Parti) çıkan yüzde 50 oya isyan ettiği yazısında</b> yine konuşturmuştu sanatını:</p>
<p><i><br/>“(...) Yine de AKP oyları arttığına göre... Nasıl anlatılır?.. Bazen anlatamazsın.. Yani anlatılacak gibi değilse, neresini anlatacaksın?.. Bocalarsın... Uykusu kaçar insanın... O durumda koyunları sayacaksın...” </i>(<i>Cumhuriyet</i>, 14 Haziran 2011).</p>
<p>Bekir Coşkun, her seçimden sonra aynı içeriği değişik biçimlerle tekrar edegeldi... Mesela 2009 yerel seçimlerinden sonra, <b>“Seçimler sadece akılsız insanlar ile akıllı insanların sayımıdır, genelde birinciler kazanır”</b> demişti.</p>
<p><b><br/>“Göbeğini kaşıyan adam” </b>2002’yi mi 2007’yi mi izlemişti?</p>
<p>Ben, her seçimin ardından bu türden <b>“anonim hakaret”</b>lere sığınanların bir sonraki seçimin arifesinde ümide kapılmasını, <b>“bu sefer başka”</b> havasına girmesini hem hüzünlü hem eğlenceli buluyorum. <b>“Bu halk aptal”</b> suçlamasıyla <b>“bu halk önümüzdeki seçimde ‘bunlar’ın defterini dürecek” </b>beklentisi arasındaki büyük paradoksu nasıl göremiyorlar, buna hayret ediyorum. (Nedeni, ancak tahsille edinilebilecek cehalet olabilir mi?)</p>
<p>Öyle ya, madem seçmen <b>“bidon kafalı”</b>, o zaman yeni seçimde de <b>“yanlış parti”</b>ye oy vereceğini kabul etmen gerekir. Fakat hayır, son seçimden iki gün sonra ancak <b>“koyunları sayarak” </b>uyuyabilen yazar, seçimden beş gün önce <b>“koyun”</b>lara şöyle seslenebilmişti:</p>
<p><i><br/>“İyi bakın... Görün... Bilin... Direnin... Herkese söyleyin... Bu kez daha farklı; son yumruğu vurmak, son gözü oymak, son başı koparmak, son sesi boğmak için geliyor nefret... Kazanmasına izin vermeyin nefretin...”</i> (<i>Cumhuriyet</i>, 7 haziran).</p>
<p>Hüzünlü bulsam da, eğlenceli bulsam da, paradoksal bulsam da, Türkiye’nin kabaca yüzde 20’sini oluşturan <b>“laik-kentli-çağdaş” </b>ve fakat siyaseten otoriter zihniyetli orta sınıflarının her seçim öncesinde içine girdikleri <b>“bu sefer başka” </b>ruh halinin siyasi demokrasi için bir sigorta olduğunu düşünüyorum. </p>
<p>AK Parti’nin büyük bir oy kaybına uğradığı 29 Mart 2009 yerel seçimlerinden hemen sonra <b>Ertuğrul Özkök</b>’ün köşesinde yer verdiği bir kadın arkadaşının sözlerini hatırlatırsam, sözünü ettiğim ruh halini daha iyi anlayacaksınız:</p>
<p><i><br/>“Pazartesi sabahı çok rahatlamış biçimde uyandım. Bu ülkede kendimi azınlık gibi hissediyordum. Azınlık olmadığımı, bu ülkenin asli unsurlarından, parçalarından biri olduğumu hissettim. Ülkemin halkına itimadım kalmamıştı. Tekrar güvenmeye başladım.”</i></p>
<p>Hatırlayın, o seçimlerin öncesinde, 2007’yi milimi milimine bilen <b>Tarhan Erdem “AK Parti’nin oyu yüzde 50-52” tahmininde bulunmuştu.
                                    	<br/><br/>
<a class="lnk2" href="/web/20111214093748/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</b></p></div>

Kaynak: [taraf.com.tr](http://www.taraf.com.tr:80/alper-gormus/makale-yuzde-20-secimden-umidini-kesti-mi.htm), [web.archive.org (arşiv bağlantısı)](http://web.archive.org/web/20111214093748/http://www.taraf.com.tr:80/alper-gormus/makale-yuzde-20-secimden-umidini-kesti-mi.htm)
