# PKK’da olmayan şey: şehâmet...

*Alper Görmüş 24.08.2012*

<div class="yazi"><p>Haklı bir isyanı başlatmak için <b>“celâdet” </b>yeter, fakat onu tarihsel olarak doğru bir noktada durdurmak için <b>“şehâmet” </b>sahibi olmak gerekir, PKK’da olmayan da bu galiba. (<b>Celâdet</b>: bahâdırlık, kahramanlık, yiğitlik... <b>Şehâmet</b>: zekâ ve akıllılıkla berâber olan cesâret, yiğitlik –Ferit Devellioğlu, <i>Osmanlıca-Türkçe Ansiklopedik Lûgat</i>.)</p>
<p>Bugün, geçtiğimiz yıl bu zamanlarda kaleme aldığım ve yukarıda okuduğunuz paragrafla biten <b>“‘Soyun öyleyse, dövüşeceğiz’in meşruiyeti ve sınırları” </b>başlıklı yazımda anlattığım bir ortaçağ hikâyesini yeniden anlatacağım. </p>
<p>Keza, hikâyeyle Kürt meselesi arasında kurduğum paralelliklerle ilgili olarak yazdıklarımı da bir daha dikkatinize sunacağım... Yani bu bir tekrar yazısı olacak, sadece en sonda, <b>“PKK tarihsel momenti kaçırmak üzere”</b> ara başlığından itibaren birkaç ilavede bulunacağım. </p>
<p>Diyeceksiniz ki, “<b>Ortadoğu yanıyor, onun üzerinden Gaziantep yanıyor, sen kalkmış Ortaçağ hikâyesinden söz ediyorsun...”</b></p>
<p>İlk bakışta haklısınız, fakat size anlatacağım hikâye Antep’teki ahlaksız, vicdansız, insafsız şiddetin... Sadece onun değil bütün PKK şiddetinin PKK açısından dahi anlamsız ve yanlış olduğunu ortaya koyacak bir hikâye... </p>
<p>O nedenle, dinleyin... <br/><br/><br/></p>
<h3>“Soyun öyleyse, dövüşeceğiz...”</h3>
<p>Küçük ve yoksul bir ortaçağ köyünün papazı, çok sıcak bir yaz gününde uçsuz bucaksız izlenimi veren, tek bir ağacın bile bulunmadığı bir bozkırda yürüyerek yol almaktaymış... Hedefi, ölen aile büyüklerini gömmeden önce kendisinden son bir dua isteyen uzaktaki akrabalarının yaşadığı kilisesiz, kendisininkinden de küçük bir köymüş...</p>
<p>Güneş doğmadan çıkmış yola, hiç durmadan yürümüş, yürümüş...</p>
<p>Öğleye doğru artık yürüyecek takati kalmamış, içinden <b>“bari tek bir ağaç gölgesi”</b> diye geçirirken, onca yorgunluğuna rağmen gözüne kestirebileceği uzaklıkta yeşil bir adacık görmüş. </p>
<p>Yeşil adacık, uzaktan vaat ettiğinden çok daha davetkârmış... Su da varmış üstelik... Biraz soyunup dökünmüş, uzun uzun su içmiş, ardından bacaklarını, kollarını, yüzünü yıkayıp sırtüstü uzanmış.</p>
<p>Tam uykuya dalmak üzereyken bir atın nal seslerini duymuş, at birkaç dakika sonra sürücüsüyle birlikte karşısındaymış...<br/><br/><b>“Bu topraklar kralımızın ve ailemizin” </b>demiş sürücü, zaten her halinden bir asilzade olduğu anlaşılıyormuş, <b>“oturduğun yer de bizim ve yabancılar burayı kullanamaz”</b>.<br/><br/><b>“Sadece birkaç dakika”</b> demiş papaz, <b>“sonra yine yoluma devam edeceğim”</b>.</p>
<p>Adam ısrar etmiş: <b>“Hayır, hemen şimdi kalkacaksın!”</b></p>
<p>Papaz: <b>“Kralımızın ve ailemizin, diyorsun, peki nasıl elde ettiniz bu toprakları?”</b></p>
<p>Adam: <b>“Atalarımızdan kaldı.”</b></p>
<p>Papaz: <b>“Onlar nasıl elde etmiş?”</b></p>
<p>Adam: <b>“Onlara da atalarından kalmış.”</b></p>
<p>Konuşma bu minval üzere uzamış da uzamış... Papaz sorularını hep yüzünde bir gülümsemeyle sorarken, asilzade her soru-cevapta biraz daha öfkeleniyormuş.
                                    	<br/><br/>
<a class="lnk2" href="/web/20120827000049/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-pkk-da-olmayan-sey-sehamet.htm), [web.archive.org (arşiv bağlantısı)](http://web.archive.org/web/20120827000049/http://www.taraf.com.tr:80/alper-gormus/makale-pkk-da-olmayan-sey-sehamet.htm)
