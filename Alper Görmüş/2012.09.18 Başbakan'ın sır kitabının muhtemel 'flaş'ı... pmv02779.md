# Başbakan’ın sır kitabının muhtemel ‘flaş’ı... 

*Alper Görmüş 18.09.2012*

<div class="yazi"><p>Başbakan Tayyip Erdoğan Kiev’de gazetecilerle sohbet ederken şöyle dedi:<br/><br/><i>“Biz Türkiye Cumhuriyeti devletini yönetiyoruz. Şu anda söyleyebileceklerim var, söyleyemeyeceklerim var. Her şeyi, her zaman, her yerde söyleyemeyiz. Ama Allah izin verirse biz bunları ileride kaleme alacağız. (...) Arapların bir sözü vardır. Sırrı şöyle tarif ederler: ‘İki dudağın arasından çıktı mı esiri olursun.’ Bizim de bazı sırlarımız var. Fatih, ‘Sakalım bilse sakalımı keserim’ demişti.”</i></p>
<p>Erdoğan, bu cümleleri bilhassa 2003’teki <b>“Balyoz”</b>u hatırlatarak sarf edince, bir gazeteci <b>“Yani Balyoz’da kamuoyunun bildiğinden daha karanlık tablolar mı var”</b> diye sormuş. Erdoğan bu soruya da <b>“var tabii canım” </b>karşılığını vermiş. </p>
<p>Bu darbe işleri ne kadar tuhaf... Ona bulaşan, tanıklık eden gazetecilerle ona maruz kalan siyasetçileri aynı noktada buluşturuyor: <b>“Şimdilik anlatmayacağım, ileride kitabını yazacağım.”</b></p>
<p>Başbakan’ın sözleri bana tabii ki, başımıza örülmekte olan çoraplara tanıklık ettiği hâlde bunları neden haberleştirmediği sorusunu <b>“çünkü kitabını yazacaktım, not alıyordum” </b>diye cevaplayan <b>Mustafa Balbay</b>’ı hatırlattı.<br/><br/> </p>
<h3>İkisinin de hakkı yok!</h3>
<p>Oysa ne Balbay’ın var böyle bir hakkı, ne de Başbakan Erdoğan’ın... Çünkü yazmadıkları ya da açıklamadıkları, sadece şahıslarını ilgilendiren şeyler değil (öyle olsa, bildiklerini kendileriyle birlikte öbür dünyaya götürme hakları da var). </p>
<p>Böyle bir hakları yok, çünkü yazmadıkları ya da açıklamadıkları, doğrudan doğruya bizlerin hayatlarıyla ilgili şeyler, yani kamusal... <b>“Şimdilik anlatmayacağım, ileride kitabını yazacağım”</b>ı böyle dünyanın en normal şeyiymiş gibi iki dudağının arasından fırlatıveren kişilerin, kamuoyu sorumluluğu en yüksek iki görev alanından çıkması bu ülkeye dair çok şey söylüyor ama, o ayrı fasıl... </p>
<p>Şu da var: Başbakan, görülmekte olan bir davayla ilgili kamuoyunun ve yargının bilmediği fakat kendisinin bildiği bir şeylerin varlığından söz ediyor. Ülkenin başbakanı da olsa, Erdoğan, bildiklerinin özelliği nedeniyle bildiklerini kendisine saklayamaz. </p>
<p>Bu açıklama en çok, davanın görüldüğü mahkeme heyetini ilgilendiriyor. Heyet, Erdoğan’ı tanık olarak mahkemeye davet etmeli! </p>
<h3><br/>“Artık Esiri Olsam Da Olur”</h3>
<p>Şimdi gelelim, başlıkta sözünü ettiğim noktaya... </p>
<p>Evet, ben, Başbakan’ın ileride yazacağı kitabın 2003 bölümünün <b>“flaş”</b>ını tahmin edebiliyorum... </p>
<p>Yazının bundan sonrasında Başbakan’ın yıllar sonra yazacağını iddia ettiğim satırları onun kaleminden çıkmış gibi aktaracağım, cuma günkü yazımda da bu muhayyel mektubu hangi somut gerçeklere dayandırdığımı anlatacağım.</p>
<p>Lütfen yazının bundan sonrası için bugünde olduğumuzu unutun; 2027’teyiz... </p>
<p>Gazeteler, 14 yıl başbakanlık (üç dönem), 10 yıl da cumhurbaşkanlığı (iki dönem) yaptıktan sonra emekliye ayrılan Erdoğan’ın <b>“<i>Artık Esiri Olsam Da Olur</i>”</b> adlı anılar kitabının bir milyon adet basılan birinci baskısının üç gün içinde tükendiğini, yayınevinin ikinci baskıya geçtiğini haber vermektedirler.
                                    	<br/><br/>
<a class="lnk2" href="/web/20121003115146/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/alper-gormus/makale-basbakan-in-sir-kitabinin-muhtemel-flas-i.htm), [web.archive.org (arşiv bağlantısı)](http://web.archive.org/web/20121003115146/http://www.taraf.com.tr/alper-gormus/makale-basbakan-in-sir-kitabinin-muhtemel-flas-i.htm)
