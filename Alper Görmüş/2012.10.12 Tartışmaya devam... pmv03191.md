# Tartışmaya devam...

*Alper Görmüş 12.10.2012*

<div class="yazi"><p><i>Taraf </i>muhabiri <b>Tuğba Tekerek</b>’in, <b>“Ben şöyle bir şey duydum. (...) Sizin böyle bir tanıklığınız oldu mu”</b> sorusuna verilen <b>“Görmedim ama evet ben de duydum bunu” </b>cevabından yola çıkarak üretilen hüküm faslında manşeti tartışıyorduk: <b>“Hür Ordu’ya jandarma servisi...”</b> (<i>Taraf</i>, 7 ekim).</p>
<p>Bu manşetten kalkarak <i>Taraf</i> yazıişlerine yönelttiğim eleştirilerle ilgili olarak genel yayın yönetmenimiz <b>Ahmet Altan</b>, beni kısmen haklı kısmen haksız bulan bir yazı kaleme aldı.</p>
<p>Çok önemli bulduğum bu tartışmayı sürdürebilmek için <b>“Balyoz kararları tartışması”</b>na bir yazılık ara veriyorum... </p>
<p>Öncelikle temel derdimi bir kez daha vurgulayayım: Tartıştığımız da dâhil olmak üzere, <b>“endazeyi kaçırmış” </b>diye tanımladığım <i>Taraf</i> manşetleriyle (ve başlıklarıyla) uğraşmamın esas nedeni şu: Ülkede <b>“endazeyi kaçırmış” </b>bir iktidar var ve ona düzgün, inandırıcı bir eleştiri getirmeye en ehil olan gazete, hırçın ve abartılı bir haber dilini tercih ettiği için kendi sözünün değerini azaltıyor.</p>
<p>İlk yazıda söylediğim gibi: Bu tarz, özünde haklı olan muhalif pozisyonun inandırıcılığını törpülüyor, bir yandan da kendisine muhalefet edilen gücü <b>“mağdur”</b> konumuna taşıyor.</p>
<p><b><br/>Söz ola hakikatten uzaklaştıra...</b></p>
<p>Ahmet Altan, o haberin hakikati yansıttığını, fakat haberde bazı bilgileri kullan(a)madıkları için, ikna ediciliğinin zayıf olduğunu kabul ettiğini yazdı. </p>
<p>Biraz kapalı oldu, farkındayım, biraz sonra bu noktaya tekrar döneceğiz... </p>
<p>Fakat ondan önce, sorunun, sunulduğu hâliyle haberin zayıflığında değil yukarıda sözünü ettiğim mağduriyete yol açmasında olduğunu bir daha anlatmak istiyorum... </p>
<p>Diyelim hakikat, o haberde anlatıldığı gibidir... Yani, jandarma gerçekten de Türkiye’deki kamplarda kalan Suriyeli muhalif savaşçıları sınıra <b>“servis”</b> etmektedir ve <i>Taraf</i>, okurlarının bu hakikatten haberdar olmasını istemektedir.</p>
<p>Soru şu: O haber o hâliyle buna mı hizmet etmiştir, yoksa böylece <i>Taraf</i>, bu iddianın ve benzer iddiaların tümüyle yalan olduğunu söyleyen hükümet yetkililerinin kullanabileceği bir malzeme mi üretmiştir?</p>
<p>Bence ikincisi... Hele ki, bir süre önce bölgeye giden <b>Basın Konseyi</b> üyelerinin basın toplantısında dağıttıkları <b>“muhaliflere gönderilen içi silah dolu TC Sağlık Bakanlığı ambulansı” </b>fotoğrafının dezenformasyon olduğunu kendilerinin de kabul etmesinden sonra... Hükümetin bu asparagası nasıl kullandığını hepimiz yakından izledik. </p>
<p>Kimse yanlış anlamasın: Ben, devletin resmî güçlerinin bu türden tehlikeli işlere bulaşmış olmaları ihtimalini çok güçlü görüyorum. Zaten tartıştığımız mesele de bu: <i>Taraf</i>’ın tartıştığımız haberi, bu güçlü ihtimalin kamuoyunun göz menziline taşınmasına mı hizmet ediyor, yoksa tersine mi?</p>
<p>Bence tersine: Böyle haberler, bu yöndeki haklı kuşkuyu kamuoyunun gündemine taşımaya değil, okurda <b>“sinekten yağ çıkartıyorlar” </b>duygusu yaratarak kamuoyunun gündeminden düşürmeye hizmet ediyor.
                                    	<br/><br/>
<a class="lnk2" href="/web/20121015002056/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-tartismaya-devam.htm), [web.archive.org (arşiv bağlantısı)](http://web.archive.org/web/20121015002056/http://www.taraf.com.tr:80/alper-gormus/makale-tartismaya-devam.htm)
