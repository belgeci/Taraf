# Darbe Günlükleri: Tepkiler...

*Alper Görmüş 11.03.2011*

<div class="yazi"><p>29 Mart 2007’de <i>Nokta </i>dergisinde yayımlanan <b>Darbe Günlükleri</b>’nin <b>Ahmet Şık</b> imzalı bir haber olduğuna dair bir gün birdenbire ortaya çıkan haber ve yorumları eleştirdiğim yazıma (<i>Taraf</i>, 8 mart) gelen tepkilerle ilgili birkaç şey söylemek ve bu faslı artık kapatmak istiyorum.</p>
<p>O yazıda söz ettiğim gibi, bu haber ve yorumlar, okurların <b>“herhalde bir yanlış anlama var” </b>deyip geçmelerini engelleyecek kadar yoğun ve yaygındı. Bu tablo karşısında okurların hakkımda ne düşüneceğine dair tahminimi de aktarmıştım:</p>
<p><b><br/>“Dört yıl boyunca Darbe Günlükleri’yle ilgili olarak yazdığınız yazılarda, verdiğiniz söyleşilerde Ahmet Şık’ın adını bir kez bile andığınızı hatırlamıyoruz... Doğrusu, bugünlerde öğrendiklerimizle bu tavrınızı birleştirdiğimizde sizi ayıplamamak elimizden gelmiyor...”</b></p>
<p>Yazımın yayımlanmasından sonra gelen tepkiler, bu kaygımda ne kadar haklı olduğumu gösterdi bana... Anladım ki, o yazıyı yazmasaydım, <b>“Dört yıl boyunca başkasının emeği üzerinden itibar devşiren, üstelik de o emeği bir gün bile anmayan bir gazeteci”</b> olduğuma dair algı derinleşip kökleşecekti.</p>
<p>Fakat tekrar edeyim: Ben o yazıyı sadece kendi hakkımı ve onurumu korumak için yazmadım; <b>hakikatin hakkını korumak için de, Ahmet’in hakkını korumak için de</b> yazdım.</p>
<p>Evet, Ahmet’in hakkını korumak için de... Çünkü <b>onun yerinde ben olsaydım, bu haber ve yorumları gördüğümde sıkılır, sinirlenir </b>ve içinde bulunduğum fiziki koşullardan dolayı kendim yapamadığım için, birilerinin mutlaka düzeltmesini beklerdim ve bunu bir <b>“hak” </b>olarak beklerdim.</p>
<p>Böyle bir düzeltmeyi bir <b>“hak” </b>olarak bekleyen ikinci kişi de bendim kuşkusuz. Fakat ne yazık ki aradan geçen üç dört günde hiçbir meslektaşım yapmadı bunu; keşke yapsalardı da ben mecbur kalmasaydım böyle bir yazıya...</p>
<h4><br/>İtirazımı kendi dillerine tercüme edenlere...</h4>
<p>İlk sözüm, benim itirazımı, tanıklığımı kendi dillerine tercüme edip, bundan, <b>“Gördüğünüz gibi Ahmet Şık düşündüğünüz gibi bir gazeteci değildir”</b> sonucunu çıkaran başta <i>Zaman</i> gazetesi olmak üzere bazı muhafazakâr çevrelere... </p>
<p>Bir daha söylüyorum: <b>“Darbe Günlükleri’ni yayımlayan gazeteci Ahmet Şık değildir”</b> cümlesi, <b>“Ahmet Şık, Darbe Günlükleri’ni yayımlayabilecek bir gazeteci değildir”</b> anlamına gelmez. Öyle olsaydı, <i>Nokta</i>’da Darbe Günlükleri’nden birkaç hafta önce yayımladığımız <b>“Türk Silahlı Kuvvetleri’nin gazeteci andıcı”</b> haberinin altında imzası olmazdı. </p>
<p>Yani, al solcuyu vur muhafazakâra... Bir taraf, “<b>Varsın ortada dolanan bilgi gerçek olmasın, işimize geliyor işte, kurcalamayalım” </b>derken; öbür taraf, <b>“Bu hakikat bir kilo ama biz onu iki kilo gösterelim” </b>diyerek aynı hakikat saygısızlığına varıyor.</p>
<p>Fakat ne yapalım, zor bir memlekette yaşıyoruz; zor memleketin yazıları da zor oluyor. Bir o tarafa laf yetiştiriyorsun, bir bu tarafa... </p>
<h4><br/>Kötülük, bencillik, acımasızlık, zalimlik...</h4>
<p>İtirazımı <b>“kötülük”, “bencillik”, “acımasızlık”, “zalimlik”, “hainlik”, “arkadaşa kazık”</b> diye niteleyenler de var.
                                    	<br/><br/>
<a class="lnk2" href="/web/20111123162055/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123162055/http://taraf.com.tr/alper-gormus/makale-darbe-gunlukleri-tepkiler.htm)
