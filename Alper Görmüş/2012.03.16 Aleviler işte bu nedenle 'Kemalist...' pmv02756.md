# Aleviler işte bu nedenle ‘Kemalist...’

*Alper Görmüş 16.03.2012*

<div class="yazi"><p><b>“Taşa takılıp düşseler ‘İnsanlığa karşı suç’ diyecekler!..”</b></p>
<p><i><br/>Yeni Akit</i> gazetesinin en çok okunan, en etkili yazarlarından biri olan <b>Ali</b> <b>Karahasanoğlu</b>’nun 10 Mart 2012 tarihli yazısının başlığı, işte yukarıda okuduğunuz bu cümleydi.</p>
<p>Yazar, Sivas davasının beş firari sanığıyla ilgili olarak 13 martta verilecek mahkeme kararı konusunda, <b>“Mahkeme Sivas katliamını ‘insanlık suçu’ saymalı ve davaları zamanaşımından düşürmemeli” </b>görüşünü dile getirenleri işte böyle dalgaya alıyordu. </p>
<p>14 mart sabahı, yani mahkemenin katliamı <b>“insanlık suçu”</b> olarak kabul etse de, sanıkların davalarını, <b>“katliamın planlayıcıları olmadıkları”</b> gerekçesiyle düşürmeye karar verdiği günün ertesinde <i>Açık Radyo</i>’da <b>Mithat Sancar</b>’ı dinledim. </p>
<p><b><br/>Ömer Madra</b>, <b>Başbakan Erdoğan</b>’ın kararla ilgili olarak sözlerini (<b>“Milletimiz için, ülkemiz için hayırlı olsun. Zaten onlar da söylüyorlar... Yıllar yılı içeride olan vatandaş, içlerinde kaçak olanlar vardı. Bilemiyorum tabii onlar da var...”</b>) aynen aktardı ve Sancar’ın yorumunu sordu. </p>
<p>Mithat Sancar şu cevabı verdi:</p>
<p><i><br/>“Bu bir kem küm açıklamasıdır. Başbakan Erdoğan bilinciyle değil bilinçaltıyla konuşmuştur. Açık söylüyorum, İslami dünya, Başbakan Erdoğan ve AKP dâhil, bu katliamla hesaplaşmadı, bu katliamın hesabını kendi vicdanına vermedi. Vermediği için de bu olay karşısında, başka olaylarda, başka zulüm örneklerinde kükreyen Başbakan burada kem küm ediyor. (...) Burada dilbilgisi açısından düzgün tek cümle ‘Milletimiz için, ülkemiz için hayırlı olsun’ cümlesidir ve içerik açısından dehşettir. Diğerleri ise dilbilgisi açısından da bozuk. Bence bu, bilinçle bilinçaltının çatışması olayıdır ve o dil oradan böyle bir çarpıklıkla çıkıyor.”</i></p>
<h3><br/>Kem küm etmeden konuşan yazar</h3>
<p>Doğrusu, Sancar’ı dinledikten sonra Başbakan’ın ne yapacağımı bilemediğim, nasıl anlamlandıracağımı bilemediğim <b>“cümle”</b>leri nispeten anlaşılır geldi bana. <b>“Galiba Mithat Sancar haklı”</b> dedim içimden...</p>
<p>Sonra aklıma Ali Karahasanoğlu’nun birkaç gün önce okuduğum o yazısı geldi... Dönüp bir daha baktım ve yazarın Başbakan’ın aksine hiç kem küm etmeden konuştuğunu gördüm:</p>
<p><i><br/>“Sivas davası ekseninde, sabah akşam televizyonlara çıkıp, hergelelerin, tetikçi gazetecilerin programlarında ahkâm kesiyorlar! ‘Sivas’ta yaşananlar, insanlık suçudur. Zamanaşımı söz konusu olamaz!’ Gazetecisinden avukatına, profesöründen eğitimcisine, hatta olayda yakınlarını kaybedenlere kadar hepsinin ağzındaki sakız aynı: ‘Sivas olayları insanlık suçudur.’ (...) Öyle bir hale geldiler ki, yolda yürürken ayakları bir taşa takılıp düşseler, hemen ciyaklayacaklar: ‘Bu insanlık suçudur.’”</i></p>
<p>Aslında yazar yazısında, <b>Türk Ceza Kanunu</b>’nun <b>“İnsanlığa karşı suçlar”</b>ı düzenleyen 77. maddesinden hareketle, okurlarını Sivas katliamının neden bu çerçevede görülemeyeceğine ikna etmeye çalışıyordu.
                                    	<br/><br/>
<a class="lnk2" href="/web/20120831121757/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-aleviler-iste-bu-nedenle-kemalist.htm), [web.archive.org (arşiv bağlantısı)](http://web.archive.org/web/20120831121757/http://www.taraf.com.tr:80/alper-gormus/makale-aleviler-iste-bu-nedenle-kemalist.htm)
