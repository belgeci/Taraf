# Taraf’ın ‘eğlenceli’ başlıklarından memnun muyuz

*Alper Görmüş 16.08.2011*

<div class="yazi"><p>Bütün gazeteler gibi, <i>Taraf</i>’ın 30 Temmuz 2011 tarihli nüshasının manşetinde de Genelkurmay Başkanı ve üç Kuvvet Komutanı’nın emekliliklerine ilişkin haber vardı. Gazetedeki <b>“Demokrasiyi taşıyamadılar”</b> şeklindeki manşet cümlesi çok hoşuma gitmişti. Sonra, o gün bulamadığım bazı gazetelerin birinci sayfalarını görmek için her zaman yaptığım gibi <i>T24</i> sitesine girdim. <i>Taraf</i>’ın basılı nüshasını önceden okuduğum için, algım, bütün gazeteleri birarada gösteren sayfadaki <i>Taraf</i>’ı seçmemişti. Tam siteyi kapatıyordum ki, <b>“Daha karpuz kesecektik”</b> ibaresi gözüme ilişti. O zaman anladım: <b><i>Taraf</i>, taşra baskısında “Demokrasiyi taşıyamadılar” olan manşetini “Daha karpuz kesecektik”e dönüştürmüştü.</b></p>
<p>O gün öğleden sonra, gelişmeleri memnuniyetle karşılayan televizyon kanalları öbeğinden ikisinin konuya ilişkin sorularına telefonla cevap verdim. Her ikisinde de spikerler, <b>“gazeteniz yine patlatmış espriyi” </b>imâsıyla ve yüzlerinde bir tebessümle <b>“Daha karpuz kesecektik”</b> manşetine dikkat çektiler. Ben de, gazetemin onların bilmedikleri taşra baskısını hatırlatarak, <b>“Keşke İstanbul baskısında da o manşet kullanılsaydı” </b>dedim. İkisinin de şaşırdığını hissettim; benim <b>“Daha karpuz kesecektik”</b>ten hoşnut kalmamış olmamı yadırgamışlardı.</p>
<p>Çok uzun bir zamandır, <i>Taraf</i>’ın kimilerine göre <b>“esprili, pervasız, cesur”</b>, kimilerine göre de <b>“ciddiyetsiz ve sulu”</b> başlık tercihlerine dair bir şeyler yazmak istiyor, bu amaçla bu türden başlıkları biriktiriyor, sonra da onları kaybediyordum.</p>
<p><b><br/>“Karpuz”</b>lu manşetten sonra bu işi artık ertelememem gerektiğini düşündüm. İşte bugün, son zamanlardan tartışmalı birkaç başlıktan ve zihnimde kalanlardan yola çıkarak bu işi yapmaya çalışacağım.</p>
<p><b><br/>Bıçak sırtı bir tercih</b></p>
<p>Yazının girişinden, benim bu türden espri arayışları karşısında mesafeli, temkinli bir gazetecilik tarzından yana olduğumu fark etmişsinizdir. Fakat ben ciddiyet kırıcı, klişe kırıcı, dolayısıyla espriye ve ironiye açık bir gazetecilik diline tümden karşı değilim. Sadece bunun bıçak sırtı bir tercih olduğunu; başvuranın kılı kırk yarması, bin düşünüp bir yapması gerektiğini; ilaveten de esprinin olağanüstü olması gerektiğini savunuyorum. </p>
<p><i><br/>Taraf</i>’tan, benim de güzel bulduğum iki örnek vererek bu tartışmadaki yerimi biraz daha netleştireyim:</p>
<p><b><br/>Birinci örnek:</b> Balyoz sanıklarının bir tutuklanıp bir tahliye edildiği günlerdi... Sanık avukatları tahliye taleplerini <b>“güvendikleri”</b> hâkimlerin nöbet günlerine denk getiriyor, sonuç da alıyorlardı... İşte o günlerde <i>Taraf</i> bu uyanıklığı göz önüne sermek için <b>“Nöbetçiler... nöbetçiler...”</b> manşetini atmıştı ki, bence şahaneydi...</p>
<p><b><br/>İkinci örnek: </b>Cumhuriyet Halk Partisi (CHP) Genel Başkanvekili <b>Kemal Anadol</b> 2010 Ağustos şûrasında hükümet darbe teşebbüsü suçlamasıyla yargılanan bazı sanıkların terfisini engelleyince <b>“Bu bir sivil darbedir” </b>demiş, <i>Taraf </i>da bu çıkışı <b>“1980 model Anadol” </b>başlığıyla duyurmuştu.
                                    	<br/><br/>
<a class="lnk2" href="/web/20111214093743/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-taraf-in-eglenceli-basliklarindan-memnun-muyuz.htm), [web.archive.org (arşiv bağlantısı)](http://web.archive.org/web/20111214093743/http://www.taraf.com.tr:80/alper-gormus/makale-taraf-in-eglenceli-basliklarindan-memnun-muyuz.htm)
