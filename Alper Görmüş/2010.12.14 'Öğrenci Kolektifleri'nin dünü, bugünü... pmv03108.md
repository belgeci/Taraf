# ‘Öğrenci Kolektifleri’nin dünü, bugünü...

*Alper Görmüş 14.12.2010*

<div class="yazi"><p>Son dönemdeki eylemleriyle gündemden düşmeyen <b>“Öğrenci Kolektifleri”</b>yle ilgili değerlendirmeler, körün fil tarifini hatırlatmaya başladı. Herkes, kendi politik yaklaşımına göre ayrı bir tarif yapıyor ve ortaya geniş bir <b>“tarifler yelpazesi”</b> çıkıyor. Tartışmada gazetecilik bakımından beni en çok, dört yıllık bir geçmişi olan bu organizasyonun başlangıcından beri nasıl bir fikrî zemin üzerinde hareket ettiğine, nasıl bir eylem çizgisi izlediğine dair hiçbir bilgi verici haberin, yorumun yazılmamış olması rahatsız etti.</p>
<p>Bu açığı biraz olsun kapamak amacıyla <b>“Öğrenci Kolektifleri”</b>nin internet sitesine girdim, Ağustos 2006’dan bugüne kadar sitede yer alan bütün yazıları ve eylemleri okudum. Vardığım sonucu önce özet halinde, ardından da ayrıntılandırarak sizlerle paylaşacağım... Amacım bir fotoğraf çekmek ve bunu değerlendirme yapacak kişilerin dikkatine sunmak... </p>
<p>Özet: <b>“Öğrenci Kolektifleri”</b> bir zamanlar gerçekten de <b>“kolektif”</b> ve çoğulcuymuş... Hatta, şimdiki toptancı değerlendirme sahiplerini <b>(“Ergenekoncu”, “Kemalist”, “darbe kışkırtıcısı” vb.) </b>utandıracak ölçüde çoğulcuymuş... Anladığım kadarıyla bu, <b>“öğrenci sorunları”</b> üzerine odaklanmakla ve doğrudan siyasi hedeflerden uzak durmayla başarılabilmiş... Fakat varlığının bir aşamasında (kabaca 2007’deki genel seçimlerin, özellikle de cumhurbaşkanlığı seçimlerinin ardından) <b>“Kolektifler”</b> hızla politikleşiyor ve temel varoluş nedeni <b>Adalet ve Kalkınma Partisi (AK Parti)</b> karşıtlığıymış gibi bir izlenim vermeye başlıyor. </p>
<p>Tam bu noktada, geçtiğimiz günlerde (11 kasım) <b>“Öğrenci Kolektifleri”</b> adına açıklama yapan üç öğrencinin okuduğu metindeki <b>“(Öğrenci Kolektifleri) AKP’ye karşı ülkesini ve üniversitesini savunan tüm üniversitelilerin kendini ifade edebileceği bir örgüttür”</b> cümlesine dikkatinizi çekmek istiyorum. Bu cümleden de anlaşılabileceği gibi, 2007’nin temmuz, ağustos aylarından sonra girilen çizgi artık iyice belirginleşmiştir ve <b>“Kolektifler”</b> tıpkı bazı başka çevreler gibi AK Parti’yi bu ülkenin meşru bir parçası saymamakta, onu <b>“düşman”</b> ilan etmektedir.</p>
<p>Şimdi ayrıntılara girelim ve bakalım bu noktaya nasıl gelinmiş...<br/></p>
<h4><br/>İlk “Tayyip” yazısı altı ay sonra...</h4>
<p><b><br/>“Kolektifler”</b>, belli ki başlangıçta salt üniversite içi sorunlarla mücadele etmek ve sonuç almak için kurulmuş bir organizasyon... Sitedeki yazı ve eylem listesinde, başlangıçtan Ocak 2007’ye kadar geçen beş altı ayda hiçbir siyasi partinin adı geçmiyor. Bu çerçevedeki ilk yazı, 29 Ocak 2007 tarihini taşıyor: <b>“Ananı da al git Tayyip: Bu şarkıya bayılacaksınız.” </b></p>
<p>Bu türden yazılar, genel seçimlerin (Temmuz 2007) ve özellikle de cumhurbaşkanlığı seçimlerinin (Ağustos 2007) yapıldığı tarihe kadar bir istisna olmaktan öteye geçmiyor. Fakat bu tarihten itibaren sitede başlayan <b>“anti-AKP” harareti</b> hızla yayılıyor ve <b>“Kolektifler”</b> bugünkü <b>“AKP’ye karşı ülkesini savunan üniversiteli öğrencilerin örgütü” </b>haline geliyor.
                                    	<br/><br/>
<a class="lnk2" href="/web/20111123155127/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123155127/http://taraf.com.tr/alper-gormus/makale-ogrenci-kolektifleri-nin-dunu-bugunu.htm)
