# 2003-2007’deki anti-misyoner kampanya

*Alper Görmüş 05.04.2011*

<div class="yazi"><p>Malatya'daki <b>Zirve Yayınevi</b> katliamıyla (18 Nisan 2007) ilgili olarak dört yıl sonra gelen tutuklamalar ve bilahare, 2003-2007 arasındaki misyonerlik karşıtı kampanyanın fikri zeminini döşeyen ilahiyat hocalarının ev ve işyerlerinde yapılan aramaların davet ettiği tartışmaları ne yazık ki gerçekleştiremedik. Çünkü Zirve tutuklamaları Ahmet Şık ve Nedim Şener'in tutuklanmalarına gösterilen tepkinin; ev aramları ise Şık'ın kitap taslağına yönelik seferberliğin gölgesinde kaldı. </p>
<p>Oysa her iki gelişme de bize, <b>2003-2007 arasındaki misyonerlik karşıtı devlet kampanyasını hatırlamak, tartışmak ve oradan gerekli dersleri çıkarmak</b> hususunda esaslı bir imkân vermişti.</p>
<p>Ortalık duruldu, Zirve tutuklamaları ve ilahiyat hocalarının ev aramaları unutuldu ama ben yine de 2003-2007 arasını sizlere hatırlatmaya, ardından da birlikte düşünmeye davet etmeye karar verdim... Buyurun...</p>
<h4><br/><br/>Devlet merkezli bir kampanya</h4>
<p>Yukarıda <b>“misyonerlik karşıtı devlet kampanyası” </b>dedim... Öyleydi gerçekten; kampanyanın merkezinde doğrudan doğruya devletin merkezi olan <b>Milli Güvenlik Kurulu (MGK)</b> vardı. MGK, Türkiye'deki misyoner faaliyetlerini <b>“milli birliğimize”</b> yönelik büyük bir tehlike olarak görmüş ve bunu ilan da etmişti.</p>
<p>Kampanyanın görünürdeki amacı, <b>“Müslümanların Hıristiyan misyonerlerce kandırılmasına engel olmak”</b>, yani bir anlamda <b>“dinimiz”</b>i korumaktı. </p>
<p>Görünürdeki amaç buydu ama, gerçek amaç Türkiye'de <b>“dinî gericiliğin”</b> yükselmekte olduğu, <b>“Hıristiyan düşmanlığının”</b> alıp başını gittiği yönünde bir algı yaratmak ve bu yolla Batı'yla Adalet ve Kalkınma Partisi (AK Parti) arasındaki mesafeyi açmaktı.</p>
<p>Başta ABD'li Neo-Con'lar olmak üzere Batı'daki bütün yeminli İslam düşmanları, Türkiye'de misyonerlere karşı yürütülen kampanyayı <b>“radikal İslam'ın yükselişi”</b> olarak sunabilmek için yoğun bir çaba içine girdiler. İslam'ın zaten <b>“olağan şüpheli”</b> olması ve bir sürü derdi bulunan Batı kamuoylarının Türkiye'de nelerin olup bittiğine dair nüanslı bir algıya sahip olamaması gibi nedenlerle, plan mükemmel bir biçimde işledi.</p>
<p>Oysa hakikat nüanslarda gizliydi ve şöyleydi: Devletin merkezinden başlatılan kampanya, toplum düzleminde <b>“dincilik” </b>tarafından değil, <b>“milliyetçilik”</b>, daha doğrusu <b>“ulusalcılık” </b>(dinden soyundurulmuş milliyetçilik) tarafından yürütülüyordu. Kampanyanın fikri zemini ise, yukarıda da dediğim gibi <b>İslam'dan ulusalcılığa devşirilmiş ilahiyat hocaları </b>tarafından döşeniyordu.</p>
<p>Geçtiğimiz hafta evi arananlardan biri olan <b>Prof. Zekeriya Beyaz</b>, o dönemdeki faaliyetlerine bugün de sahip çıkıyor:<br/><br/><i>“Doğrudur aslında, ben misyonerlere karşı halkımızı, gençlerimizi, çocuklarımızı sürekli uyardım. (...) Türkiye'de çok sayıda ev kiliseleri açıldı. Çocuklarımızın nicelerini Hıristiyan yaptılar, bunlara karşı duramadık. Bundan 5-6 yıl önceki o yoldaki mücadelemizi de bugün suç olarak karşımıza çıkartıyorlar.
                                    	<br/><br/>
<a class="lnk2" href="/web/20111123162118/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123162118/http://taraf.com.tr/alper-gormus/makale-2003-2007-deki-anti-misyoner-kampanya.htm)
