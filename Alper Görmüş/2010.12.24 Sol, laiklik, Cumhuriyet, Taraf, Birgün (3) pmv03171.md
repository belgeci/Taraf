# Sol, laiklik, Cumhuriyet, Taraf, Birgün (3)

*Alper Görmüş 24.12.2010*

<div class="yazi"><p><i>Birgün</i> faslını, geçenlerde gazetede rastladığım küçük ama bence anlamı çok büyük bir laiklik kazasıyla bitireyim... </p>
<p>Gazetenin 5 Ekim 2010 tarihli sayısında, <i>Birgün</i>’ün sendikacı köşe yazarlarından <b>Yaşar Seyman</b>’ın, Ankara Barosu seçimlerinde başkanlığa aday olan <b>Prof. Metin Feyzioğlu</b>’yla yaptığı bir söyleşi yayımlandı.<br/><br/><b>ÖDP</b> ve <i>Birgün</i> çevresi, seçimlerde Feyzioğlu’nu desteklediler. Sol’un eski kavramları ve tahlilleriyle bakıldığında; devletçi statükonun en has adamlarından, 1970’lerin <b>“Halkçı Ecevit”</b>inin baş muarızlarından olan dedesi <b>Turhan Feyzioğlu</b> gibi düşündüğünü gizlemeyen bir hukukçuya verilmiş bu desteği açıklamak pek mümkün görünmüyor. Bu destek ancak, kendi misyonunu esas olarak <b>“laiklik”</b>in korunması çerçevesinde tanımlayan bir <b>“sosyalist” </b>çizgiyle mümkündür.</p>
<p>Gelelim, söyleşideki <b>“laiklik kazası”</b>na...<br/><br/><b>Metin Feyzioğlu</b>, “<i>Anayasa değişikliğinin bağımsız yargıyı yok edeceğinden söz ettiniz, bunu biraz açar mısınız</i>”<i> </i>sorusuna verdiği cevabın bir yerinde şöyle diyor:<br/><br/>“<i>(...) Dediler ki medeni ülkelerde anayasa mahkemelerinin üyelerini meclislerin seçtiği oluyor. Üçte iki gibi yüksek çoğunluklar aranıyor. Ne demek bu? Uzlaşı. Senin adamın, benim adamım değil, laik olanı seçmek için uğraşıyorlar.</i>”<i></i></p>
<p>Son cümledeki <b>“laik”</b>, apaçık ki Feyzioğlu’nun ağzından <b>“lâyık” </b>olarak çıkmıştır. Fakat muhtemelen söyleşiyi yapan kişi <b>“laik”</b>i <b>“laayik”</b> diye okuyanlardandır ve Metin Feyzioğlu <b>“lâyık”</b> derken, onun <b>“laik”</b> demeye çalıştığını zannedip öyle anlamıştır. Ve <b>“medeni ülkeler”</b>de anayasa mahkemelerine <b>“laik olanı seçmek için uğraşılması”</b>nda hiçbir tuhaflık görmemektedir.</p>
<p>Eh, laikliği neredeyse eleştirilemez, kutsal bir kavram haline getirirseniz, <b>“laiklik” </b>de sizi böyle tuzağa düşürür işte!</p>
<h4><br/>Cumhuriyet ve Birgün’ün farkı</h4>
<p><b><br/>“Kemalist”</b> <i>Cumhuriyet</i>’le <b>“sosyalist”</b> <i>Birgün </i>arasında, laiklik algısı açısından başlangıçta (<i>Birgün</i>’ün kurulduğu 2004’te) epeyce bir mesafe vardı.<br/><br/><i>Cumhuriyet</i>, <i>Birgün</i>’ün kurulduğu sırada iktidarda olan <b>Adalet ve Kalkınma Partisi</b>’ne (AK Parti) <b>“ontolojik”</b> nedenlerle karşıydı, hatta düşmandı. (Gazetenin köşe yazarlarından biri, AK Parti’yi meşrulaştıracağı gerekçesiyle ona karşı klasik tarzda muhalefet edilmesinin yanlışlığı üzerine yazıyor, <b>“Kartaca yıkılmalıdır”</b>dan gayrı her türlü mücadele taktiğinin reddedilmesini öğütlüyordu.
                                    	<br/><br/>
<a class="lnk2" href="/web/20111123155359/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123155359/http://taraf.com.tr/alper-gormus/makale-sol-laiklik-cumhuriyet-taraf-birgun-3.htm)
