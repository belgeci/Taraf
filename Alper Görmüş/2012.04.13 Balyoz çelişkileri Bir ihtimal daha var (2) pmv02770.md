# Balyoz çelişkileri: Bir ihtimal daha var (2)

*Alper Görmüş 13.04.2012*

<div class="yazi"><p>Bir düzeltmeyle başlayacağım...</p>
<p>Salı günkü yazımda <b>“gazetecinin, zihnindeki bir bilgiyi kontrol etmeden kullanması”</b> diye özetleyebileceğim bir gazetecilik tuzağına düştüm: Yazımın temel iddiasına halel getirmese de, Balyoz davasının en önemli delillerinden biri olan 11 No’lu CD’nin kayıp harddiskinin, Gölcük’teki Donanma binasında yapılan aramada (6 Aralık 2010), istihbarat biriminin döşemelerinin altında gizlenmiş yeni Balyoz belgeleri arasında bulunduğunu yazdım.</p>
<p>Oysa zihnimde kalana güvenmeyip iddianameye tekrar göz atsaydım, bu bilginin doğru olmadığını görecektim. </p>
<p>Peki, o koşulda, yazmakta olduğum diziyi kaleme almaktan vaz mı geçecektim? Ya da <b>“11 No’lu CD’deki zamanlama çelişkilerini Balyoz’cuların bilinçli bir şekilde yaratmış olabilecekleri” </b>şeklindeki iddiamı öne sürmeyecek miydim?</p>
<p>Hayır, yazdığım her şeyi yine yazacaktım, çünkü 11 No’lu CD’nin yazıldığı harddiskin Gölcük’te ortaya çıktığı doğru değildi ama, o CD’nin bir kopyasının (1 No’lu CD) orada ele geçirilen çuvalların içinden çıktığı gerçekti. </p>
<p>Dikkat edilirse, geçen yazımda, iddiam açısından taşıdığı öneme rağmen 11 No’lu CD’nin kopyasının Gölcük’te ele geçirildiğinden hiç söz etmedim. Çünkü bu bilgi bir biçimde zihnimden uçmuş, yerine “<b>Gölcük’te 11 No’lu CD’nin yazıldığı harddisk bulundu”</b> bilgisi geçmişti.</p>
<p>Fakat dediğim gibi: Geçen yazıya oturmadan önce kontrol edip bilginin doğrusuna ulaşsaydım dahi, o yazıda ileri sürdüğüm bütün iddiaları yanlış bilgi (<b>“11 No’lu CD’nin yazıldığı harddisk Gölcük’te ele geçirildi”</b>) üzerinden değil, doğru bilgi (<b>“11 No’lu CD’nin kopyası Gölcük’te ele geçirildi”</b>)<b> </b>üzerinden yine öne sürecektim. </p>
<p>Şimdi sırasıyla geçen yazıda yanlış bilgiyi hangi bağlamda kullandığımı; yazıda dile getirdiğim temel iddiamın ne olduğunu ve nihayet yaptığım hatanın temel iddiama neden halel getirmediğini bu defa kopya CD üzerinden anlatacak, ardından da geçen yazıda bıraktığım noktadan konuyu işlemeye devam edeceğim.<br/></p>
<p></p>
<h3><br/>11 No’lu CD’nin kopyasının Gölcük’ten çıkmasının anlamı... </h3>
<p>Ben, 6 Aralık 2010’da Gölcük’te yeni belgeler bulunana kadar, işaret edilen zamanlama çelişkilerinin 11 No’lu CD’nin sonradan üretilmiş olduğu iddiasına çok ciddi bir argüman sağladığını düşünüyor, bunu da yazılarımda belirtiyordum.</p>
<p>Fakat ne zaman ki <b>“sonradan üretilmiş” </b>denen CD’nin aynısı (1 No’lu CD) başka ve yeni belgelerle birlikte Gölcük’teki zulada ortaya çıktı, o zaman 11 No’lu CD’nin darbecilerin öz malı olabileceğine dair kanaatim güçlendi. </p>
<p>Çünkü, bu yeni bulguyla birlikte, <b>“zamanlama çelişkileri”</b> mevzuunu tartışan herkesin kabul etmek zorunda olduğu bir sonuç çıkıyordu ortaya, o da şuydu: 11 No’lu CD’yi kimler üretmişse, 1 No’lu CD’yi de aynı kişiler üretmiştir.<br/></p>
<p></p>
<h3><br/>Neden “bir ihtimal daha olmalı” diye düşündüm?</h3>
<p>Bu mecburi kabulün, <b>“11 No’lu CD bir çete tarafından sonradan üretilmiştir”</b> tezini savunanları tarifsiz bir zorluk içine soktuğu çok açıktı.
                                    	<br/><br/>
<a class="lnk2" href="/web/20120902035008/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-balyoz-celiskileri-bir-ihtimal-daha-var-2.htm), [web.archive.org (arşiv bağlantısı)](http://web.archive.org/web/20120902035008/http://www.taraf.com.tr:80/alper-gormus/makale-balyoz-celiskileri-bir-ihtimal-daha-var-2.htm)
