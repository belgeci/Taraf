# Çatışma gazeteciliği hangi haberleri sevmez

*Alper Görmüş 26.08.2011*

<div class="yazi"><p>Bir savaşı, çatışmayı durdurmak yerine onun devam etmesini isteyenlerin en korktukları şey, savaşan tarafların homojenliğini ya da yekpareliğini tehdit eden gelişmelerin ortaya çıkmasıdır. Pozisyonları böyle olanlar açısından ideal durum, iki tarafta da hiçbir çatlak sesin çıkmamasıdır, iki tarafta da herkesin <b>“savaş”</b> demesidir. Yine de çatlak sesler çıkıyorsa eğer, kendileri için belirledikleri birincil görev, bu seslerin duyulmaması için azami gayret göstermektir.</p>
<p>Yine, bunların en nefret ettiği kesimler, her iki tarafın hatalarını da eleştirip barışa yol vermek isteyenlerdir. Bu <b>“arada kalmışlar”</b>, her iki tarafın kesintisiz savaş yanlılarınca <b>“düşman”</b>dan bile daha büyük bir nefretle anılırlar. (Mesela geçenlerde, <i>Yeni Akit</i> gazetesinin Ankara temsilcisi Yener Dönmez <b>“Açılımcılar</b> <b>sussun”</b> başlıklı bir yazı yazdı ve <b>“Taraf yazarlarının tümü”</b>nü bu çerçevede mütalaa ettiğini söyledi.)</p>
<p>Barış gazeteciliğinin önde gelen isimleri Annabel McGoldrick ve Jake Lynch, 17 maddelik <b>“Barış Gazeteciliği”</b> kılavuzlarının birinci maddesini, çatışan tarafları homojenmiş gibi gösterme çabalarına ayırmışlar, çatışmayı sürdürmeyi değil, barışı isteyen ve ona odaklanan gazetecilerin buna karşı nasıl bir çizgi izlemeleri gerektiği üzerinde durmuşlardı. Buna göre:</p>
<p><b><br/>“Bir çatışmayı sadece iki tarafın çatışması gibi göstermekten kaçının. (...) Barış yanlısı bir gazetecinin yapması gereken, iki tarafı farklı amaçlar peşinde koşan pek çok küçük gruba ayırarak, yaratıcı çözümlere kapı aralamaktır.”</b></p>
<p>İki taze haber üzerinden giderek, gazeteciliğimizin <b>“barış gazeteciliği”</b>nden ne ölçüde nasiplendiğine bakalım...</p>
<p><b><br/>Birinci haber: Kürt kadınlarının eylemi...</b></p>
<p>Haber şöyle:</p>
<p><i><br/>“Van ve Hakkâri’nin Yüksekova ilçesinden dün sabah yola çıkan ‘Barış Annesi İnisiyatifi’ üyesi bir grup, PKK’lıların askeri birliği pusuya düşürdüğü Hakkâri- Çukurca Karayolu’nun 12’nci kilometresine geldi. Olay yerine beyaz tülbent bırakan kadınlar basın açıklaması yaptı. Hakkâri Belediye Başkanı BDP’li Fadıl Bedirhanoğlu ve BDP Hakkâri İl Başkanı Orhan Koparan’ın da eşlik ettiği kadınlar adına Leyla Duman, Türkçe ve Kürtçe basın açıklaması okudu. Güvenlik güçlerinin operasyonlarının durdurulması istenen açıklamada, şöyle denildi:</i></p>
<p><i><br/>“Biz savaş istemiyoruz. Biz burada asker annelerine de sesleniyoruz; gelsinler bizimle birlikte olsunlar. Ne bir asker annesi ne de bir gerilla annesi ağlamasın artık. Asker de bizim çocuğumuz, dağdaki insanlar da bizim çocuğumuz. Bu mübarek ramazan ayında bu kadar Müslüman öldürülüyor. Bu kadar asker öldürülüyor. Başbakan bu savaşı durdursun artık.”</i></p>
<p>Haberi <i>Radikal</i>’in manşetinden aktardım. Gazetenin haberin spotunda da belirttiği gibi, beyaz tülbent atma, aşiretler arasındaki kavganın bitirilmesi için başvurulan bir Kürt geleneği... Kürt kadınlarının davranışını bu sembolizmle birlikte okuduğumuzda, yaptıkları eylemin ne kadar önemli ve anlamlı olduğu daha iyi anlaşılır.
                                    	<br/><br/>
<a class="lnk2" href="/web/20111214091124/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-catisma-gazeteciligi-hangi-haberleri-sevmez.htm), [web.archive.org (arşiv bağlantısı)](http://web.archive.org/web/20111214091124/http://www.taraf.com.tr:80/alper-gormus/makale-catisma-gazeteciligi-hangi-haberleri-sevmez.htm)
