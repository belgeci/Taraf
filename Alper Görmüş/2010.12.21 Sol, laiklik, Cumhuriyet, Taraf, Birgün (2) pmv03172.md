# Sol, laiklik, Cumhuriyet, Taraf, Birgün (2)

*Alper Görmüş 21.12.2010*

<div class="yazi"><img align="left" alt="Sol, laiklik, Cumhuriyet, Taraf, Birgün (2)" border="0" src="http://www.taraf.com.tr/fotoraflar/makaleler/sol-laiklik-cumhuriyet-taraf-birgun-2_2538_orijinal.jpg" style="border-right-width:10px; border-color:#FFFFFF"/><p><i>Cuma günü dediğim gibi, bugünkü yazı tümüyle </i><b>Birgün</b>’<i>le ilgili... Sayfada gördüğünüz kupür, yazımın ilk bölümünün çıktığı gün piyasaya çıkan </i><b>Birgün</b><i> gazetesinin birinci sayfasını gösteriyor. Sayfanın dizaynı ve içeriği, bu gazetenin laiklik algısının onu nerelere savurabileceğini bir kez daha gösteriyordu bence... <br/><br/></i><i>Bir gün önce Balyoz Davası başlamış, gelişme, bütün gazetelerin manşetinde... </i><b>Birgün</b><i> ise Balyoz Davası’na 5., 6. haber muamelesi yaparak sayfanın dibine göndermiş. Üstelik haber tümüyle Çetin Doğan’ın “davanın hiçbir meşruiyetinin kalmadığı” yönündeki sözleri ve davanın bir kurgu olduğu iddiaları üzerine kurulmuş. Öte yandan gazetenin sürmanşetinde “Allah’a şükreden” bir ördeğin anlatıldığı hikâye kitabının okullarda dağıtılmasına ilişkin, daha önce </i><b>Birgün</b>’<i>ün manşetten verdiği bir haberin devamı var... <br/><br/></i><i>Bakalım, </i><b>Birgün</b><i> bu çerçevede daha önce neler yapmış... </i><b>Stratejik Boyut</b><i> dergisinde yayımlanan yazımın ikinci bölümüyle karşınızdayım...<br/><br/></i>***</p>
<p>Sosyalistlerin referandumda <b>“evet”</b> çağrısı yapan bölümü, referandum sonuçlarını manşetten <b>“Sol yüzde 42, sağ yüzde 58”</b> diye duyuran <i>Birgün</i> gazetesini haklı olarak eleştirdiler. İçinde <b>Milliyetçi Hareket Partisi</b>’nin de bulunduğu yüzde 42’ye <b>“sol”</b> demek, ilk bakışta <b>“sol”</b>un sağduyusunun solda sıfır mertebesinde bir yerlerde süründüğü gibi bir izlenim veriyordu. Fakat gerçekte bu, hakikati ele veren bir lapsustu! Beynin gizlediğini dil fâş edivermiş, <i>Birgün</i>’cülerin <b>“sol”u dahi laiklik üzerinden tarif ettikleri </b>ortaya çıkıvermişti. Buna göre <b>laikler “solcu”, laiklikle (aslında devletin laiklik anlayışıyla) problemleri olanlar “sağcı”dır.</b> </p>
<p>Sanmayın ki dört kelimelik bir manşet cümlesinden ve tekil bir örnekten yola çıkarak, üzerine de biraz psikolojik tahlil ekleyerek vardım bu sonuca. Öyle değil. Gazetenin son birkaç yılından birkaç örnekle, <i>Birgün</i>’ün laiklik vurgusunun giderek devletin tanımladığı çizgiye nasıl yaklaştığı kolayca gösterilebilir.<br/><br/><i>Birgün</i>’le ilgili olarak beni alarme eden ilk gelişme, gazetenin sıradan bir yazarı olmayan, tam tersine çizgisinin oluşmasında önemli bir yeri olan yazarlarından <b>Melih</b> <b>Pekdemir</b>’in, üniversitelerde başörtüsü tartışmasına ilişkin olarak adım adım yasakçılığa yaklaşan tutumu oldu. Yine de sosyalist bir yazarın, işi yasakçılığı açıkça savunmaya kadar vardırmayacağına inanmaya devam ettim. Ta ki Pekdemir’in 4 Şubat 2008 tarihli <b>“Özgürlükçüyüz ama salak değiliz”</b> başlıklı yazısını okuyana dek... Pekdemir, aynen şöyle demişti o yazısında:<br/><br/>“<i>Elbette türban takmak da bir hakikat ama şimdi özgürlük filan değil. Velev ki öyle sayılsın. Ama tek bir özgürlük on özgürlüğün canına okuyacaksa, on hayati yasak getirecekse; bizden bu kadar, sayımız suyumuz yok: Türbana karşıyız arkadaş! Çünkü özgürlükçüyüz ama salak değiliz...</i>”<i></i></p>
<p>Alıntıladığım paragrafta <b>“üniversite”</b> kelimesinin geçmemesine bakıp da, karşı olunan şeyin <b>“kamuda türban” </b>olduğu sanılmasın.
                                    	<br/><br/>
<a class="lnk2" href="/web/20111123154913/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123154913/http://taraf.com.tr/alper-gormus/makale-sol-laiklik-cumhuriyet-taraf-birgun-2.htm)
