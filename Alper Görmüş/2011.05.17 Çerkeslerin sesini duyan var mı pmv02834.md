# Çerkeslerin sesini duyan var mı

*Alper Görmüş 17.05.2011*

<div class="yazi"><p>Enver Sağlam, çok uzun bir süredir “bu ülkede Çerkesler de var” diye çırpınan bir Çerkes aydını... Geçenlerde bana telefon açtı, içeriğini aşağıdaki yazıda okuyacağınız derin bir sitemde bulundu.</p>
<p>Üzüldüm ve utandım açıkçası. Arkadaşım Enver Sağlam’a, “Otur yaz düşündüklerini, köşemde yayımlayayım, bu da bana özeleştiri olsun!” dedim. Yazdı, gönderdi, ben de mektubunu aynen yayımlıyorum; bundan sonra daha dikkatli ve hassas olma sözüyle birlikte...</p>
<p><strong>Enver Sağlam</strong></p>
<p>“Çerkesler” deyince yüzlerdeki müstehzi tavrı görür gibi oluyorum!</p>
<p>Yine “Çerkesler” deyince asılan yüzleri de görür gibi oluyorum!</p>
<p>Ve elbette ki <strong>“siz de mi?” </strong>diyen soru işaretli suratları da görür gibi oluyorum... En son söylenecek sözü en başta söyleyip bir defa içimi rahatlatmam gerek. Hani derler ya <strong>“bu kadar cehalet ancak okumakla mümkün”</strong> diye, aynen öyle...</p>
<p>Ve iddia ediyorum ki bu ülkeyi yönettiğini ve yöneteceğini sandıklarımızdan; yanı sıra ülkeyi aydınlatacağını umduğumuz münevverlerimizden; müthiş entelektüel (!) sanatçılarımızdan; Türkiye ekonomisini elinde tutan “....AD”lı iş(m)adamlarımıza ve bilumum askeri zevata kadar hiç kimse doğru dürüst tanımıyor Çerkesleri...</p>
<p>Bütün bu kesimlerden 50 tane adam çıksın ve Çerkesler’e ait elli satırı alt alta yazsın ben bu ülkeyi terk edeceğim. İnanın!</p>
<h4> </h4>
<h4>“Çerkes kızları güzeldir”</h4>
<p>Çerkesler deyince iki kolunu sağa sola sallamaktan başka dansımıza ait bir şey bilmiyorsanız...</p>
<p>Yemek deyince Çerkes tavuğu ve biraz da Çerkes peynirinden başka bir şey aklınıza gelmiyorsa...</p>
<p><strong>“Çerkes kızları güzeldir”</strong>den öte bize ait söyleyecek sözünüz yoksa...</p>
<p>Tarih deyince de Çerkes Ethem’e ait yarım yamalak birkaç bilgi kırıntısı dışında kelam etmiyorsanız...</p>
<p>Allah aşkınıza söyleyin siz ne iş yaparsınız?..</p>
<p><strong>“Folklorik” bir öğe</strong> olarak gördüğünüz Çerkesler’e ait yazılıp çizilenlerle ilgili bildikleriniz, açık söyleyeyim, sizler adına <strong>“içler acısı...”</strong></p>
<p>Takılmışsınız bir Kürt meselesine kimseyi görüp işittiğiniz yok.</p>
<p>Ah evet! Bir de Aleviler var tabii ki...</p>
<p>24 Nisan olmasa Ermenilerin de sesini duyamayacağız muhtemelen ya neyse...</p>
<p>Romanlar da hoş bir tını olarak zihinlerde yerini aldı mı diğerlerine ne gerek var ki.</p>
<p>Çerkes deyince yafta da hazır. Derin devlet, MİT, Ordu, Polis teşkilatı vs. vs...</p>
<p>Çerkesler; bu devletin “asli unsuru” oldukları masalı ile avutuldu cumhuriyet tarihi boyunca.</p>
<h4> </h4>
<h4>Dilimiz bitti! Kültürümüz gitti!..</h4>
<p>Beyaz Türk olmuş Çerkesler...</p>
<p>Türk milliyetçisi olmuş Çerkesler...</p>
<p>İhtilalci olmuş Çerkesler...</p>
<p>Solun efsane isimleri olmuş Çerkesler...</p>
<p>Bu ülkenin vatandaşlarına <strong>“fason”</strong> devlet kurmuş Çerkesler...</p>
<p>Osmanlıya sahip çıkmış Çerkesler...</p>
<p>Olaya bu pencereden bakınca hiçbir sorun görünmüyor da, sorun Çerkesler’in kendilerine ne kadar sahip çıktıklarında...</p>
<p>Çerkes Hasan Abdülaziz’e arka çıkmış canını vermiş.
                                    	<br/><br/>
<a class="lnk2" href="/web/20111123161436/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123161436/http://taraf.com.tr/alper-gormus/makale-cerkeslerin-sesini-duyan-var-mi.htm)
