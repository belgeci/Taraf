# ‘Mumcu’nun katili’ hâlâ mı ‘Ortaçağ karanlığı’

*Alper Görmüş 20.11.2012*

<div class="yazi"><p><b>Uğur Mumcu</b>’nun yedinci ölüm yıldönümü olan 24 Ocak 2000 tarihli <i>Cumhuriyet</i> gazetesinin <i>Cumhuriyet </i>imzalı başyazısında, Mumcu cinayetiyle öteki “laik aydın cinayetleri”nin çözülememiş olması <b>“geçmiş gerici iktidarlar”</b>a fatura ediliyor, başyazı şu iyimser ve umutlu cümleyle sona eriyordu:<br/><br/><b><i>“Dileriz ki ülkemiz 28 Şubat’la girdiği yeni dönemde bir çözüme ulaşsın; geçmişin faili meçhul cinayetlerini aydınlatarak hukuk devletine doğru yürüdüğümüzü iç ve dış dünyadaki kamuoyu karşısında kanıtlasın!..”</i></b></p>
<p>28 Şubat’ın yolunu açmak üzere planlanıp uygulamaya konulmuş faili meçhul cinayetlerin aydınlanmasını 28 Şubat’çılardan ummak! </p>
<p>Bir başyazı müellifi ancak bu kadar feraset sahibi olabilir!.. </p>
<p>Bu tarihten 12 yıl sonra, birkaç gün önce, Uğur Mumcu’nun eşi <b>Güldal Mumcu</b>’nun cinayete ve sonrasına dair anıları kitap olarak yayımlandı... </p>
<p>Aklımda iki soru var...<br/><br/><b>Birincisi</b>: Acaba o başyazıyı kaleme alan kişi, Güldal Mumcu’nun bugün anlattıklarının ne kadarını biliyordu?<br/><br/><b>İkincisi</b>: Her 24 ocakta okurlarına <b>“Mumcu’nun katili Ortaçağ karanlığı”</b> duygusunu geçirmek için ellerinden geleni yapan <i>Cumhuriyet</i> yöneticileri, yazarları, editörleri Güldal Mumcu’nun bugün anlattıklarının ne kadarını biliyorlardı?</p>
<p>Bu soruları soruyorum, çünkü kitapta anlatılanları bilen birilerinin yıllar boyunca <b>“Mumcu’nun katili Ortaçağ karanlığı”</b> yayıncılığı yapabilmeleri bana imkânsız görünüyor... </p>
<p>Nedeni açık: Eğer Uğur Mumcu’nun inançlı bir arkadaşıysanız, bunun onun ruhunu muazzep edeceğini bilir, kendinizi böyle bir yayıncılıktan esirgersiniz... Yok eğer ahlakınızın kaynağı <b>“seküler”</b> ise, o zaman da bunun onun hatırasına büyük bir saygısızlık olacağını bilir, kendinizi yine böyle bir yayıncılıktan esirgersiniz...</p>
<p> <br/><b></b></p>
<h3>Görmek isteyenlerin kitaba ihtiyacı yoktu ama...</h3><b>
<p></p></b> <br/>Tam bu noktada, <b>“Kitapta anlatılanların bir bölümü zaten biliniyordu ve kitaptaki ilave anlatımlara ihtiyaç duymadan, sırf bunlara dayanarak da Mumcu’nun katilinin başka bir ‘karanlık’ olduğu sonucu çıkartılabilirdi” </b>diyenler tamamen haklı!
<p>Haklısınız, kendimce <b>“bildiğini bilmiyormuş yapma sanatı”</b>na başvuruyorum: Tacâhül-i ârif! </p>
<p>Ben zaten kitaptan önce bilinenlerden ve Uğur Mumcu’nun katledilmesiyle başlayan meş’um 1993’te olanlardan hareketle defalarca sordum başlıktaki soruyu... Şimdi bir daha sormamın nedeni, kitaptan sonra da bu yönde bir <b>“aydınlanma”</b>ya tanıklık edemiyor olmamın yarattığı şaşkınlık...</p>
<p>Neyse, konuyu dağıtmayalım... Soru şuydu: <i>Cumhuriyet </i>gazetesi çevresi ve aslında bütün laik çevreler şayet kitapta anlatılanları biliyorduysalar (ki en azından Güldal Mumcu’nun dostlarının bunları bildiğini varsayabiliriz), o yayıncılığı nasıl sürdürebildiler...</p>
<p>Böylece geldik, Güldal Mumcu’nun neler anlattığı faslına...<br/></p>
<p> <b> </b></p>
<h3>Yeşil’in ziyareti: 1996, kurban bayramı...</h3><b>
<p></p></b><br/>Kitabın “flaş”ı hiç kuşkusuz, 1993 olaylarının bir bölümüne ve ondan önceki ve sonraki birçok olaya karışmış olan <b>“Yeşil”</b> kod adlı devlet görevlisi <b>Mahmut Yıldırım</b>’ın 1996’da Mumcu’ların evini ziyaret ettiğinin açıklandığı bölümdü.
                                    	<br/><br/>
<a class="lnk2" href="/web/20121127183344/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr:80/alper-gormus/makale-mumcu-nun-katili-hala-mi-ortacag-karanligi.htm), [web.archive.org (arşiv bağlantısı)](http://web.archive.org/web/20121127183344/http://www.taraf.com.tr:80/alper-gormus/makale-mumcu-nun-katili-hala-mi-ortacag-karanligi.htm)
