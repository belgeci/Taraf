# Bu cinayet ‘made in devlet’

*Alper Görmüş 11.01.2011*

<div class="yazi"><p><b>19 Ocak 2011</b>’de <b>Hrant Dink</b> cinayetinin üzerinden tam dört yıl geçmiş olacak. Davayı Dink ailesi adına izleyen avukatlar, her yılın sonunda bir <b>“dava izleme raporu”</b> yayımlıyor. <b>Avukat Fethiye Çetin</b> imzalı bu yılki raporda, geçen yılki raporun temel tezi yeni bulgular ve gelişmelerle daha da derinleştiriliyor. Raporda bu tez şöyle ifade ediliyor:<br/><br/><i>“Bu cinayetin, milliyetçi duygulara sahip üç-beş gencin işi olduğuna inanmak mümkün olmadığı gibi, bir biçimde Emniyet ve Jandarma bünyesine de sızmış, hukuk dışı bir güç ve yetki kullanan daha örgütlü bir yapının, bu üç-beş genci kullanarak bu cinayeti işlettiğine inanmak da mümkün değil. Genelkurmay Başkanlığı’ndan yargı makamlarına, hükümet sözcülerinden güvenlik birimlerine, medyadan paramiliter güçlere, tüm resmî/siyasi aktörlerin Hrant Dink’in öldürülmesinde, cinayetin önlenmemesinde, gerçek faillerin ortaya çıkarılmamasında sorumluluğu vardır.” </i></p>
<p>Raporda, <b>Hrant Dink </b>cinayetine varan siyasi ortamın <b>“oluşturulması”</b> süreci; Dink’in yargılanmasındaki <b>“ne pahasına olursa olsun ceza” </b>zorlaması; cinayet soruşturması ve nihayet cinayete ilişkin yargı süreci sakin, olgun bir dille anlatılıyor. Fakat varılan sonuç çok sert ve bir o kadar da haklı: Bu, devletin çeşitli birimlerinin dolaylı ya da dolaysız olarak katıldığı kolektif bir cinayettir!</p>
<h4><br/>“Made in devlet”</h4>
<p>Bu cinayetin <b>“devlet malı”</b> olduğuna dair şüphelerin haklılığını gösteren çok sayıda bulgu yer alıyor raporda. Bu bulguların Emniyet ve valiliklere ilişkin olanları (buralardaki <b>“görmeme”</b>, <b>“gizleme”</b>, <b>“çarpıtma” </b>faaliyetleri) üzerinde çok duruldu, meselenin bu yanı medyada da hatırı sayılır bir ilgi uyandırdı. </p>
<p>Buna karşılık cinayetin dava aşamasında ortaya çıkan tuhaflıklar ve özellikle de sanık avukatlarının taleplerine karşı takınılan tavırlar nedense aynı ilgiyi uyandırmadı medyada. Oysa raporda anlatılan örnekler, cinayetin asıl faillerine götürecek adımların önünün nasıl kesildiğini göstermek suretiyle, Dink cinayetinin üzerindeki <b>“made in devlet”</b> damgasını, en kör gözlerin bile görebileceği bir berraklıkla açığa çıkartıyor.</p>
<p>Bunlardan ikisini sizin de dikkatinize sunacağım...</p>
<h4><br/>Maktul bir mektup bırakmışsa, savcıya ne yapmak düşer?</h4>
<p><b><br/>Birinci örnek</b><b>:</b> Biliyorsunuz, <b>Hrant Dink</b>, 12 Ocak 2007 tarihinde <b><i>Agos</i></b> gazetesinde yayımlanan <b>“Neden Hedef Seçildim” </b>başlıklı yazısında hedef gösterilme sürecini anlatmış, bu sürecin başlangıcı olarak <b>İstanbul Vali Yardımcısı Ergün Güngör</b>’ün odasında iki devlet görevlisinin de katılımıyla yapılan görüşmeyi işaret etmişti: <b>“Haddimi bilmeliydim... Dikkatli olmalıydım... Yoksa iyi olmazdı!..” </b></p>
<p>Dink, bu <b>“mektubu”</b> yazdıktan bir hafta sonra öldürüldü.
                                    	<br/><br/>
<a class="lnk2" href="/web/20111123160148/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123160148/http://taraf.com.tr/alper-gormus/makale-bu-cinayet-made-in-devlet.htm)
