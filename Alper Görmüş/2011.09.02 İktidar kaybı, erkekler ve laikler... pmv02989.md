# İktidar kaybı, erkekler ve laikler...

*Alper Görmüş 02.09.2011*

<div class="yazi"><p><i>Nokta</i>’yı tasarlamaya başladığımız 2006 yazında bir yandan nispeten daha az sevdiğim fiziki örgütlenme sorunlarıyla uğraşırken, bir yandan da çok sevdiğim müstakbel konu başlıkları üzerinde düşünüyordum...</p>
<p>İlk sayısı 2006 kasımı için planlanan bir dergi için aylar önce haber düşünmek birçoklarına tuhaf gelebilir, oysa bu mesai bana hiç tuhaf görünmüyordu, çünkü ben günlük gazetenin daha ziyade <b>“siyaset”</b>e haftalık derginin ise <b>“toplum”</b>a ilişkin mecralar olduğuna inanıyordum. </p>
<p>Hatta niyetim, 1980’lerin ortalarından itibaren <i>Nokta</i> logosunun altında yer alan <b>“haftalık siyasi dergi” </b>ibaresini <b>“haftalık siyaset ve toplum dergisi”</b> olarak değiştirmekti. Ne var ki, derginin yeni patronu eski ibareyi çok sevmişti ve değiştirilmesini arzu etmiyordu. Ben de <b>“editoryal bağımsızlık” </b>konusunda patrondan <b>“mutlak bağımsızlık”</b> sözü almış bir yayın yönetmeni olarak, bu hususta (da) direnmenin şımarıkça bir tutum olacağını düşünüp vazgeçtim.</p>
<p>Yani diyeceğim, <b>“siyaset”</b>ten çok <b>“toplum”</b>a bakan bir dergi yapacağımız için, yayından aylar önce toplumun altındaki dip dalgalarına dair kafa patlatmada hiçbir tuhaflık yoktu.</p>
<p>İşe, son aylarda okuduğum haberler ve köşe yazılarından ilgimi çekenlerle ilgili olarak tuttuğum notları gözden geçirmekle başladım... Hiç unutmuyorum, bunlardan beni en fazla heyecanlandıranlardan biri, <i>Yeni Şafak</i> yazarı <b>Fatma Karabıyık Barbarosoğlu</b>’nun bir köşe yazısı olmuştu. 17 Mart 2006 tarihli yazının başlığı <b>“Azalan erkek kimliği”</b>ydi... </p>
<p></p>
<p><b><br/>İktidar kaybını “şiddet”le telafi etmek!</b></p>
<p>Aldığım notlar o kadar iştah açıcıydı ki, hemen yazının tamamına ulaştım... </p>
<p>Barbarosoğlu, 14 yaşındayken kendisinden bir yaş küçük bir erkekle imam nikâhıyla evlendirilen ve iki çocuk sahibiyken <b>“kocası”</b> tarafından terk edilen 15 yaşındaki Özlem’in hikâyesinden yola çıkarak anlatmaya başlıyordu <b>“azalan erkek kimliği”</b>ni:</p>
<p><i><br/>“Sorun erkeklerin azalan kimliğinde. Özlemin kocası küçük bir adam olmasaydı da kaçacaktı. Geçtiğimiz aylarda bir ay içinde altı boşanma haberi aldım. Hepsinde bunalıp sıkılan erkeğin evini terk etme hikâyesi çıktı karşıma. Erkekler kimliklerini kurucu unsurlardan mahrum oldukları için, aile sorumluluğunu yerine getiremiyor.</i></p>
<p><i><br/>“(...)</i></p>
<p><i><br/>“Bütün analizlerin ataerkillik üzerinden yapılmaya çalışılması ‘yarın’ okumalarını engelliyor. Özellikle şehirlerde yaşanan sıkıntıların, ailedeki çözülmenin sebebi ataerkillik değil, azalan erkek kimliğindeki sorumluluk kaybı. Çünkü ataerkil örüntünün sınırlayan, fakat aynı zamanda koruma maksadı taşıyan yapısı çökmüş, sadece sınırlayan ama sorumluluk almayan ayağı kalmıştır. Aile içi şiddetin temelinde de sorumluluk almayan erkeğin, ‘erkek’ olduğunu hissetmek ve hissettirmek için şiddete başvurduğu bir durum söz konusu.
                                    	<br/><br/>
<a class="lnk2" href="/web/20111214085905/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](http://www.taraf.com.tr:80/alper-gormus/makale-iktidar-kaybi-erkekler-ve-laikler.htm), [web.archive.org (arşiv bağlantısı)](http://web.archive.org/web/20111214085905/http://www.taraf.com.tr:80/alper-gormus/makale-iktidar-kaybi-erkekler-ve-laikler.htm)
