# Neden ‘Tahrir’ olmadı da ‘terör’ oldu

*Alper Görmüş 30.09.2011*

<div class="yazi"><p>PKK lideri <b>Abdullah Öcalan</b>’ın <b>“devletle mutabakata vardım”</b> açıklamasından hemen sonra PKK’nın şiddeti yoğunlaştırması hepimizin zihnini meşgul ediyor... Olguları peş peşe dizdiğimizde vardığımız ilk sonuç, <b>“PKK, süreci sabote etmek için yaptı bunu” </b>olsa da, <b>Aysel Tuğluk</b>’un <b>“beş yıllık müzakere süreci”</b>ne ilişkin verdiği bilgiler (<i>Taraf</i>, 25 eylül) meselenin bu kadar nüanssız olmayabileceğini gösterdi ve bizi genel kabullerimiz üzerinde yeniden düşünmeye zorladı. </p>
<p>Fakat Öcalan’ın sözlerine rağmen birdenbire yoğunlaşan PKK şiddetinin imâ ettiği soru geçerliliğini hâlâ koruyor: <b>“Öcalan’la PKK arasında bir gerilim mi var?”</b></p>
<p>Bugün, Öcalan’ın tıpkı o çağrısı gibi karşılıksız kalan ve ondan aşağı yukarı üç ay kadar öncesine giden bir başka çağrısını hatırlatacağım... Çünkü bence, <b>“Öcalan’la PKK arasında bir gerilim mi var” </b>sorusunu tartışırken, meseleyi oradan itibaren ele almalıyız...</p>
<p></p>
<h3><br/>Tahrir direnişi ve Türk gazeteciliği</h3>
<p>Bu sayfalarda zaman zaman <b>“patlama ânı gazeteciliği” </b>adını verdiğim<b> </b>bir şeyden söz ediyorum... İfadeyi kabaca, süreçleri izlemeyi sıkıcı bulup zamanla ondan uzaklaşan ve süreç doyma noktasına varıp da patladığında şaşkınlıklar içinde kalan bir gazetecilik pratiğini anlatmak için kullanıyorum...<br/><br/><b>“Patlama ânı gazeteciliği” </b>kavramını en son, Mısır’daki <b>“Tahrir Meydanı”</b> direnişinin Türkiye Kürtlerinin mücadele pratiğinde yaratacağı etkiler bağlamında kullanmış, şöyle yazmıştım: <br/><br/><i>“Mısır’daki ‘Tahrir Meydanı’ direnişinin anlamını, çapını ve bundan sonraki haklı direnişlere verdiği ilhamı anlayamadığı takdirde, bu direnişin Türkiye’deki ‘patlama ânı gazeteciliği’nin başında patlayacağı çok açık. Görünen köy kılavuz istemez, fakat medya, Tahrir direnişinin Kürtlere nasıl bir ilham verdiğini yine de görmeyebilir, görmek istemeyebilir ve Diyarbakır ‘Tahrir’i patladığında yine şaşırabilir.”</i></p>
<p>Bu cümlelerden anlaşılabileceği gibi, yazıda, Tahrir direnişinin Türkiye Kürtlerinin mücadele pratiklerinde yaratabileceği köklü değişiklikler üzerinde duruyor, bunu da neredeyse kaçınılmaz görüyordum. </p>
<p></p>
<h3><br/>Öcalan’dan “Diyarbakır Tahrir’i” çağrısı...</h3>
<p>İki nedenle böyle düşünüyordum... Birinci neden, o âna kadar denenmeyen bu taptaze pratiğin, gelinen noktada Kürtlerin siyasi mücadelesi için biçilmiş kaftan gibi görünmesiydi... Bu çerçevede şöyle yazmıştım:<br/><br/><i>“Meslektaşlarımız sürekli olarak Mısır’daki Tahrir direnişinin öteki Arap ülkelerine muhtemel etkisi üzerinde duruyorlar da, burunlarının dibindeki, üstelik de Türkiye’nin en önemli meselesi olduğunu kabul ettikleri Kürt meselesi üzerindeki etkisi üzerinde hiç durmuyorlar. Oysa Mısır’daki direnişin, bilhassa da onun özgün pratiğinin (bir meydanda toplanmak, asla şiddete başvurmamak ve talep yerine getirilene kadar sabırla beklemek) evrensel ölçülerde rağbet göreceği, bu arada Türkiye Kürtlerinin hak mücadelesinin bu aşamasında onların eline baş edilemez bir araç sunacağı o kadar açık ki.
                                    	<br/><br/>
<a class="lnk2" href="/web/20120102061530/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](http://www.taraf.com.tr:80/alper-gormus/makale-neden-tahrir-olmadi-da-teror-oldu.htm), [web.archive.org (arşiv bağlantısı)](http://web.archive.org/web/20120102061530/http://www.taraf.com.tr:80/alper-gormus/makale-neden-tahrir-olmadi-da-teror-oldu.htm)
