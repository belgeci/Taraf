# Doğan Akın, ‘T24’ ve editoryal bağımsızlık

*Alper Görmüş 11.09.2012*

<div class="yazi"><p>Doğan Akın, <i>T24</i>’ün üçüncü yılını doldurması vesilesiyle kaleme aldığı yazıda <b>“lütufla habercilik yapılamayacağını göstermek için buradayız” </b>diye yazdı.</p>
<p>Bu cümleyi izleyen paragraf da belli ki, gazetecilerin iktidarlara ve patronlara yönelik, son dönemde sıkça karşılaştığımız <b>“bize baskı yapmayın ki biz de gazetecilik görevimizi hakkıyla yerine getirelim”</b> mealindeki çağrılarına nazireyle kaleme alınmıştı:<br/><br/><b>“Medyadaki sorunun sadece iktidarlardan, sadece sermaye sahiplerinden kaynaklanmadığını, editoryal bağımsızlığa sahip çıkmayan biz gazetecilerin de yakındığımız sonuçta payı olduğunu kabul etmek üzere buradayız.”</b></p>
<p>Doğan Akın bu ülkede meslektaşlarını böyle eleştirmeyi en fazla hak eden gazetecilerden biri... Fakat kurduğu cümle, özellikle de gazetecilerin payını belirlerken kullandığı <b>“de” </b>takısı, tartıştığımız meselede gazetecilerin <b>“günah”</b>ının boyutlarını layıkıyla anlatmıyor gibi geldi bana.</p>
<p>Cümleye iki nedenle itiraz ediyorum: Öncelikle, gazetecilerin <b>“medyadaki sorun”</b>la ilgili sorumluluklarını küçülttüğü için, ikincisi de (dolaylı olarak) <b>Doğan Akın</b> ve <i>T24</i>’ün yapmaya çalıştığı bağımsız gazeteciliğin değerini yeterince vurgulayamadığı için... </p>
<p> <br/></p>
<h3><br/>Başbakan, patronlar ve gazeteciler</h3>
<p>Başbakan Erdoğan’ın, celalli anlarında gazeteci adı telaffuz edip, patronlarına <b>“yazıklar olsun, böylelerini nasıl çalıştırıyorsunuz”</b> diye serzenişte bulunabilmesi ve zaman zaman da sonuç alması neyi gösteriyor? Ya da şöyle sorayım: Başbakan, sermaye sahipleriyle gazeteciler arasında nasıl bir ilişki olduğunu varsayıyor ki, sonuç alabileceğini düşünüyor?</p>
<p>Bu sorunun cevabı şöyledir: Düşünüyor, çünkü gazetecilerin sermaye sahipleri nezdindeki moral pozisyonlarının fevkalade sorunlu olduğunu biliyor.</p>
<p>Sorun şurada: <b>Gazeteciler editoryal bağımsızlıklarını her şeyden önce kendi sermayelerine karşı korumak gerektiğini, iktidarlara karşı bağımsızlığın yolunun da buradan geçtiğini bir türlü anlayamıyorlar ya da anlamak işlerine gelmiyor... </b></p>
<p>Gazetecilerin kendi sermayelerine karşı editoryal bağımsızlıklarını savunmaları neden bu kadar önemlidir?</p>
<p>Çünkü sermaye sahipleri, siyasi iktidarlar ve başka güç odaklarından gelen baskıyla, çalıştırdığı gazetecilerden gelen editoryal bağımsızlık talebi (baskısı) arasında kalırlar ve pozisyonlarını yukarıdan ve aşağıdan gelen taleplerin şiddetine göre ayarlarlar.</p>
<p>Eğer gazeteciler patronlarına sahiplikle editoryal bağımsızlığın farklı şeyler olduğunu anlatamamışlarsa, yani bir gazetenin sahibi oldu diye o gazeteye istediği gibi müdahale edemeyeceğini izah edememişlerse; yine, editoryal bağımsızlığın kendileri için statüden ve paradan çok daha önemli olduğu hususunda patronlarının zihninde sahih bir izlenim yaratamamışlarsa... İşte o zaman sermaye sahibi, pozisyonunu salt <b>“yukarıdan”</b> gelen baskılara göre ayarlar. </p>
<p>Görüldüğü gibi, gazetecilerin editoryal bağımsızlıklarına sahip çıkmaları, medya patronlarının da iktidarlara karşı daha <b>“dirençli” </b>olabilmesinin yegâne imkânını sunar bize.
                                    	<br/><br/>
<a class="lnk2" href="/web/20120914025222/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20120914025222/http://taraf.com.tr:80/alper-gormus/makale-dogan-akin-t24-ve-editoryal-bagimsizlik.htm)
