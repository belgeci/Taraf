# Balyoz kararı ‘laik nihilizm’i arttıracak 

*Alper Görmüş 25.09.2012*

<div class="yazi"><p>Türkiye’de, birbirine zıt (bazen de zıtmış gibi görünen) siyasi pozisyonları işgal etseler de kaba ve sert bir <b>“laiklik”</b> ortak paydasında birleşen bir toplumsal-siyasal güç var. </p>
<p>Sayıca hiç de az olmayan bu gücün mümeyyiz vasfı, Türkiye Cumhuriyeti yurttaşlarının bir bölümünün siyasi tercihlerini meşru saymamak... </p>
<p>Elbette açıkça ve tarif ettiğim netlikte dile getirilmiyor sözünü ettiğim vasıf; fakat şurada yüz yüze bakıyoruz, hepimizin etrafında böyle yüzlerce insan yok mu? </p>
<p>Yine de, bu tür tercihler karşısında nefretlerini gizlemeyip sözünü sakınmayanlar da var... 3 Kasım 2002 seçimlerinin gecesinde <b>Doğu Perinçek</b>’le <i>Ulusal Kanal</i>’da yapılmış söyleşiyi hiç unutmuyorum... Seçimlerden önce Perinçek, Genelkurmay’ın yaptırdığını söylediği bir araştırmaya referansla <b>İşçi Partisi</b>’nin <b>“yüzde 20’yi aştığı”</b><b>, “milli kuvvetler”</b>in iktidara yürüdüğü yönünde yoğun bir propaganda yürütmüştü. Fakat seçim yapıldı ve İşçi Partisi her zamanki oyunu aldı. </p>
<p>Seçim gecesi, bu propagandanın yürütüldüğü televizyon kanalı ister istemez Perinçek’i ekrana çıkardı. Soruları, kanalın genel yayın yönetmeni <b>Ferit İlsever</b> soruyordu. Ben, bu ilginç söyleşiyi baştan sona izlemiş, sıcağı sıcağına da o zamanlar <i>Yeni Şafak</i>’ta <b>Kürşat Bumin</b>’le birlikte hazırladığımız <b>“Kronik Medya”</b>da aktarmıştım:<br/><br/><i>“Sorular, ‘Biz size güvendik, İşçi Partisi geliyor neşriyatı yaptık, şimdi ne olacak, nasıl ayıklayacağız bu birincin taşını’ mealindeydi. İlk soru şöyleydi: ‘Siz seçimlerden önce AK Parti’nin de CHP’nin de iktidar olamayacağını söylemiştiniz, şimdi ortaya çıkan manzaraya ne diyorsunuz?’<br/><br/></i><i>“Perinçek, ‘Olamayacaklar, hep birlikte göreceğiz’ dedikten sonra, üç-beş aylık bir iktidarın mümkün olduğunu, ama ‘Millî Kuvvetler’in kesinlikle onları devireceğini söyleyerek başladı cevabına. Perinçek, ‘Seçim sonuçlarına saygı duyma, halkın iradesi’ gibi itirazların geçersiz olduğunu söyleyerek şöyle devam etti: ‘Milletler de gaflete düşer, yüzde 35 gaflete düşmüştür.’” </i>(<i>Yeni Şafak</i>, 6 Kasım 2002). </p>
<p>Tabii bu satırları yazdığımda, <b>“gaflete düşen millet”</b>in iktidara getirdiği parti için Perinçek’in biçtiği <b>“üç-beş ay”</b>lık vadeyi hiç ciddiye almamış, içi boş bir tehdit saymıştım; çünkü o zamanlar <b>Balyoz</b>’dan falan hiç haberimiz yoktu... Fakat Perinçek’in <i>Ulusal Kanal</i>’daki konuşmasıyla 5-7 Mart 2003’teki Balyoz semineri arasında <b>“üç-beş ay”</b>ın ortalaması olan <b>“dört ay”</b> bulunduğunu düşününce, bugün, Perinçek’in o günlerde o kadar da <b>“boş” </b>konuşmamış olabileceğini <b>“kıymetlendiriyorum...”<br/><br/><br/></b></p>
<h3>Laik ruh hâlindeki değişiklikler</h3>
<p><b><br/></b>Dediğim gibi, Perinçek kadar harbi olmasalar da o günlerde onun gibi düşünen milyonlarca insan vardı ve onlar bugün de var. Fakat <b>“Türkiye Cumhuriyeti yurttaşlarının bir bölümünün siyasi tercihlerini meşru saymamak” </b>ortak paydasında buluşan bu insanların düşünceleri değişmemiş olsa da, ruh hâllerinde o günlerle bugünler arasında çok ciddi farklılıklar oluştu.
                                    	<br/><br/>
<a class="lnk2" href="/web/20120928053058/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-balyoz-karari-laik-nihilizm-i-arttiracak.htm), [web.archive.org (arşiv bağlantısı)](http://web.archive.org/web/20120928053058/http://www.taraf.com.tr:80/alper-gormus/makale-balyoz-karari-laik-nihilizm-i-arttiracak.htm)
