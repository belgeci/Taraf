# Başbakan 2027’de ne anlatacak (2)

*Alper Görmüş 21.09.2012*

<div class="yazi">Başbakan Erdoğan’ın geçtiğimiz hafta Kiev’de gazeteciler önünde sarf ettiği sözlerin anlamı ve önemi üzerinde duruyordum...<br/><br/>Hatırlayacaksınız, Başbakan o konuşmada, iktidarlarının başlangıç yıllarında Adalet ve Kalkınma Partisi’nin (AK Parti) başına örülmek istenen çorapların tamamının henüz ortaya çıkmadığını; bunları kendisinin bildiğini fakat bugün de açıklamayacağını, ileride yazacağı kitapta anlatacağını belirtmişti.<br/><br/>Ben de geçen yazımda, <strong>Başbakan’ın kitabının hiç kuşkusuz en “hard” bölümünü oluşturacak olan “2003” faslının “flaş”ını, Başbakan’ın kaleminden çıkmış muhayyel bir metinle tahmin etmeye</strong> çalışmıştım. Muhayyel metin, Başbakan’ın 2027’de yayımlanan günlük tarzındaki kitabının 19 Kasım 2003, 20 Kasım 2003 ve 2 Aralık 2003 tarihli bölümlerini kapsıyordu.<br/><br/>O yazı, <strong>“Hayalî Başbakan günlüğünün somut referansları”</strong>nın ele alınacağı bugünkü yazıya bir göndermeyle sona eriyordu.<br/><br/>Bugün sıra işte o somut referanslarda...<br/><br/><br/><br/>
<h3>MİT’ten savcıya: “Raporu 19 Kasım 2003’te Başbakan’a sunduk”</h3>Hayalî metnin 19 Kasım 2003 tarihli bölümü, Başbakan Erdoğan’a o gün MİT tarafından sunulan <strong>“Ergenekon raporu”</strong>nun Erdoğan’da yarattığı şaşkınlıkla başlıyordu... Aslında iki aşamalı bir şaşkınlıktı bu. Başbakan öncelikle raporun adını görünce şaşırmıştı. Çünkü henüz dört gün önce İstanbul’da iki sinagog bombalı saldırılarla sarsılmıştı ve medya da hükümet de bunun bir El Kaide saldırısı olduğu hususunda herhangi bir şüphe duymuyordu. Zaten Erdoğan da dört gün boyunca verdiği demeçlerin tamamında sadece <strong>“dinci terör”</strong>ü lanetlemişti.<br/><br/>Eh, Başbakan bir El Kaide raporu beklerken <strong>“Ergenekon raporu”</strong>yla karşılaşınca şaşırmıştı haliyle... Hayalî metinde, Başbakan’ın şaşkınlığının, MİT’in verdiği bilgileri öğrenince daha da büyüdüğünü okumuştuk... Fakat isterseniz, buna girmeden önce, Ergenekon raporunun Erdoğan’a tam olarak 19 Kasım 2003’te sunulduğu bilgisinin kaynağına bakalım...<br/><br/>Bu bilgiyi ilk olarak, <strong>Akşam gazetesi yazarı Özlem Akarsu Çelik’</strong>in 21 Mart 2010 tarihli yazısında açıkladığı bir belgeden öğrendik. Çelik, <strong>“Başbakan’ın Ergenekon’u 2003’te öğrendiğinin belgesi”</strong> başlıklı yazısında, <strong>Ergenekon savcısı Zekeriya Öz’</strong>ün, soruşturma başladıktan sonra Başbakanlığa yazdığı bir yazıya dayanarak çok önemli bilgiler veriyordu.<br/><br/>Zekeriya Öz, Başbakanlığa yazdığı yazıda, MİT’e sordukları bir soruya 9 Mayıs 2008’de cevap geldiğini; cevapta, <strong>“Ergenekon yapılanması ile alakalı olarak yapılan çalışmaların 19.11.2003 tarihinde Sn. BAŞBAKAN’A sunulduğu”</strong> bilgisinin yer aldığını hatırlatıyordu. Öz, ardından da <strong>“uygun görüldüğü takdirde”</strong> MİT’in bu çalışmasının kendilerine iletilmesini arz ediyordu.<br/><br/><br/><br/>
<h3>Yalman: “Başbakan ses kayıtlarını GK Başkanı’na vermiş”</h3>Başbakan’ın muhayyel kitabında şöyle yazıyordu (yine 19 Kasım 2003’teyiz): “Bundan beş altı ay kadar önce 1. Ordu’daki darbe hazırlıklarıyla ilgili ses kasetleri bana ulaştırıldığında ben de onları Genelkurmay Başkanı Hilmi Özkök ve MİT Müsteşarı’yla paylaşmıştım.
                                    	<br/><br/>
<a class="lnk2" href="/web/20121010050641/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/alper-gormus/makale-basbakan-2027-de-ne-anlatacak-2.htm), [web.archive.org (arşiv bağlantısı)](http://web.archive.org/web/20121010050641/http://www.taraf.com.tr/alper-gormus/makale-basbakan-2027-de-ne-anlatacak-2.htm)
