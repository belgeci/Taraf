# Hayat Televizyonu...

*Alper Görmüş 25.07.2008*

<div class="yazi">
<p>Duyduğum en güzel adlı televizyon kanalının yayını Türksat yetkililerince kesildi. Gerekçe şu: Kanal, Nevruz kutlamalarında <i>Roj TV</i>’ye “bölücü içerikli” malzeme sağlamış. Kanal yetkilileri “Bizim bir canlı yayın aracımız bile yok, bu ‘suç’u işlememiz mümkün değil” mealinde bir cevap vermişler ve karara itiraz etmişler. Hukuki platformda böyle bir savunma fonksiyonel olabilir, hiçbir itirazım yok. Fakat şunu da eklemek gerekmez mi: Velev ki oldu böyle bir şey, <i>Hayat Televizyonu</i> devlet organı mı ki, devletin “illegal” ilan ettiği bir başka yayın organına görüntü sağladı diye yayınını durduruyorsunuz...</p>
<p>Ben televizyon yayınlarına uydu üzerinden ulaşmıyorum, dolayısıyla şu ana kadar <i>Hayat Televizyonu</i>’nu hiç izlemedim; sadece bir kez telefonla bir programa konuk oldum. Fakat yayına tekrar başladığında, ahdım olsun, paraya kıyacak, bir de uydu bağlantısı sağlayacak, <i>Hayat Televizyonu</i>’nu mutlaka izleyeceğim.</p></div>

Kaynak: [taraf.com.tr](http://www.taraf.com.tr:80/alper-gormus/makale-hayat-televizyonu.htm), [web.archive.org (arşiv bağlantısı)](http://web.archive.org/web/20101210035227/http://www.taraf.com.tr:80/alper-gormus/makale-hayat-televizyonu.htm)
