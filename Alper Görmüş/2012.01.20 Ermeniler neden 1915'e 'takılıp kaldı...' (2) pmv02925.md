# Ermeniler neden 1915’e ‘takılıp kaldı...’ (2)

*Alper Görmüş 20.01.2012*

<div class="yazi"><p>27 aralıkta bu köşede yayımlanan <b>“Ermeniler neden 1915’e ‘takılıp kaldı’”</b> başlıklı yazıyı sizlerden gelen mektuplarla ve onlara cevabımla sürdüreceğimi söylemiş, fakat izleyen günlerde patlak veren bir dizi gelişme (Uludere faciası, Başbuğ’un tutuklanması, 12 Eylül iddianamesi vb.) nedeniyle bu sözümü yerine getirememiştim.</p>
<p>İşte nihayet sıra ona geldi. </p>
<p>Araya bir aya yakın bir süre girdiği için, öncelikle ilk yazının meselesini sizlere kısaca hatırlatmak istiyorum.</p>
<p>Özetin özeti, Ermenilerin 1915’i neden <b>“unutamadıklarını”</b>, neden <b>“1915’e ‘takılıp kaldıklarını’”</b> kendimce izah etmeye çalıştığım bir yazıydı o... Yazıda bunun normal bir sonuç olduğunu savunuyor, bu sonuçta en büyük rolü <b>devletin inkâr politikaları ile toplumun bu politikalar neticesinde bilgisiz ve duyarsız kalması</b>nın oynadığını söylüyordum. Çünkü acının inkârı travmayı daha da büyütüyor, bu da mağdurun tedavisini imkânsız kılıyordu:</p>
<p>“Suçun fail tarafından inkârı, bazı durumlarda suçun kendisinden bile daha yaralayıcı olabilir; failin yanı sıra suça tanıklık edenlerin de inkâra yönelmeleri durumunda ise sonucun bu tarzda tecelli etmesi neredeyse mukadderdir. </p>
<p>“Böyle bir inkârla karşılaşan her mağdur, bütün enerjisini ‘inkâr’ın ‘ikrar’a dönüşmesi yolunda harcar. (...) Böyle bir insanın başat duygusu<i> </i>kaçınılmaz biçimde ‘öfke’ olacaktır. </p>
<p>“Öte yandan suçu inkâr edenlerin, bu ‘öfke’nin asıl müsebbiplerinin kendileri olduğunu unutarak, öfkeden neredeyse hastalanmış bir insanı bu halinden dolayı suçlamaya kalkmalarında büyük bir ahlaki problem vardır. </p>
<p>“(...)</p>
<p>“İnkârı ısrarla sürdürenler, kurbana ‘öfke’den başka bir duygu edinme fırsatı vermedikleri, böylece kendisine kötülük edeni affederek iyileşme imkânını dahi kurbanın ellerinden aldıkları için çok ağır bir sorumluluğun altına girmişler demektir.” </p>
<p><i> </i></p>
<h3><br/>“Benimkiler neden yaşadıkları ıstıraplara takılıp kalmadı” </h3>
<p>Yazının yayımlandığı gün, gazeteci arkadaşım <b>Temuçin Tüzecan</b> bana bir elektronik mektup gönderdi. Temuçin, benzer acıları yaşayan başka halkların acılarını Ermeniler gibi ısrarla vurgulamadıklarını hatırlatıyor ve meselenin <b>“siyasi” </b>olduğunu savunuyordu:<br/><br/><i>“Benim anneannem Boşnak (Saraybosna), anne tarafından dedem Arnavut (Prizren), babaannem Selanikli, baba tarafından dedem Laz (Trabzon)... Soruyorsun ya, ‘Ermeniler neden 1915’e takılıp kaldı’ diye... <br/><br/></i><i>Ben o soruyu hep şöyle sordum: Benimkiler neden yaşadıkları ıstıraplara takılıp kalmadı’ diye. Saraybosna’dan, Prizren’den gelenler Sırp çetecilerin köylerini nasıl bastığını birkaç kez anlatmışlardı. Selanik’ten gelen, uçaklarla benzin döküp Müslüman mahallelerinin nasıl yakıldığını anlatırdı; oğlunun adını unuttuğu Alzheimer’in son devrelerinde. Daha önce hiç anlatmamıştı.<br/><br/></i><i>“Tabii ki anlatmamış, ya da az anlatmış olmaları unuttukları anlamına gelmiyor.
                                    	<br/><br/>
<a class="lnk2" href="/web/20120321231021/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20120321231021/http://taraf.com.tr:80/alper-gormus/makale-ermeniler-neden-1915-e-takilip-kaldi-2.htm)
