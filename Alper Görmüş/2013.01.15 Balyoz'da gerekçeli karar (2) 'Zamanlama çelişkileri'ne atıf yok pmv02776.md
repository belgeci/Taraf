# Balyoz’da gerekçeli karar (2) ‘Zamanlama çelişkileri’ne atıf yok

*Alper Görmüş 15.01.2013*

<div class="yazi"><p>Balyoz davasının gerekçeli kararı üzerine dört ya da beş yazı yazmayı planlamıştım ama vazgeçtim. Sezgilerine ve gözlemlerine çok güvendiğim bir arkadaşım, bir gazete köşe yazısında, iki bölümden daha uzun dizilere girişmenin kesinlikle yanlış olduğunu söyledi ve bütün şevkimi kırdı! </p>
<p>Ayrıca: “Zaten”, dedim kendi kendime, “esas mesele, ‘<b>Balyoz’</b> deyince otomatik olarak akla gelen ‘<b>zamanlama çelişkileri’ </b>değil mi?”</p>
<p>Bu soruya <b>“tabii ki”</b> cevabını verince sonuç kendiliğinden belirdi: Bugün, <b>“zamanlama çelişkileri” </b>ile ilgili olarak gerekçeli kararda nasıl bir yaklaşım sergilendiğine bakacak, bu yaklaşımı yorumlamaya çalışacak ve <b>“Balyoz’da gerekçeli karar” </b>faslını kapatacağım. </p>
<p>Fakat önce, her zaman yaptığım gibi, meselenin ne olduğuna dair bir özet...</p>
<p><b><br/>Savunmanın temeli</b></p>
<p>Biliyorsunuz, TÜBİTAK, kendisine ulaştırılan dijital dosyaların tamamının 2003’te son kez kaydedildiğine dair bir rapor vermiş, bu da iddianamede yer almıştı. </p>
<p>Fakat duruşmalar başlayınca işler çatallaştı. Sanık avukatları, delillerde çok <b>“garip”</b> çelişkiler bulmaya başlamışlardı: 2003’te son kez kaydedildiği söylenen bir CD’de, sonraki yıllarda olup biten gelişmeler yer alıyordu. </p>
<p>O andan itibaren savunmalar esasen, sayıları sürekli olarak artan bu çelişkiler ve <b>“sahtecilik” </b>iddiaları<b> </b>üzerine kuruldu. <b>“Avlanan” </b>zamanlama çelişkilerinin uzandığı en son tarih 2009’du. <b>“Öyleyse”</b> dediler, <b>“bütün bu dijital deliller, TSK’yı çökertmek isteyen bir çete tarafından sonraki yıllarda üretilmiştir!”</b></p>
<p><b><br/>Tek başına “güncelleme” tezinin zayıflığı...</b></p>
<p>Birileri, binlerce sayfadan oluşacak çok ayrıntılı bir komplo planı yazacak ve yazdıkları şeyin foyasının uzun bir yargı sürecinde ortaya çıkmayacağını düşünecek! Bu, benim aklımın alabileceği bir <b>“tez”</b> değildi. </p>
<p>Fakat çelişkiler de ortadaydı işte! Sanıklar ve avukatları, <b>“zamanlama çelişkileri”</b>ni <b>“güncelleme”</b> ile açıklayanlara karşı da hemen TÜBİTAK raporunu dayıyorlardı: <b>“İyi ama, TÜBİTAK, dijital dosyalar 2003’te oluşturuldu ve bir daha da üzerinde oynanmadı, diyor!”</b></p>
<p>Hem, güncelleme yapılmış olsaydı, bilgisayarın üst verilerinin güncellemenin yapıldığı tarihi ve saati gösterecek şekilde otomatik olarak değişmesi gerekirdi. Oysa TÜBİTAK raporu ne diyordu?</p>
<p><b><br/>Gölcük fikrimi değiştirdi...</b></p>
<p>Benim konuya ilişkin değerlendirmem, Gölcük Donanma Komutanlığı İstihbarat Şubesi’nin döşemelerinin altına gömülü yeni Balyoz belgeleri bulunmasından sonra değişti. </p>
<p>Ondan önce, delillerdeki <b>“zamanlama çelişkileri”</b>nin çok ciddi olduğunu, savcıların bunları mutlaka izah etmeleri gerektiğini söylüyordum.
                                    	<br/><br/>
<a class="lnk2" href="/web/20130430204819/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/alper-gormus/makale-balyoz-da-gerekceli-karar-2-zamanlama.htm), [web.archive.org (arşiv bağlantısı)](http://web.archive.org/web/20130430204819/http://www.taraf.com.tr/alper-gormus/makale-balyoz-da-gerekceli-karar-2-zamanlama.htm)
