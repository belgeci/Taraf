# Tutamayacağımız sözü vermesek?

*Alper Görmüş 21.03.2008*

<div class="yazi">Hürriyet’in web sitesinin genel yayın yönetmeni Fatih Çekirge, 2007 Haziranında “Seksi fotoğraflar için tıklayınız” haberciliğinden vazgeçtiklerini açıklamıştı: “Artık hiçbir haber değeri olmayan çıplak kadın fotoğraflarından oluşmuş foto galeriler Hürriyet sitesinde yer almayacak. İnternet gazeteciliğiyle hiç ilgisi olmayan yalnızca kadın teşhirine dayanan, çıplak, yarı pornografik fotoğrafları tümüyle kaldırıyor ve yayınlamama kararı alıyoruz... Bu belki de bizim günlük tirajımızı ya da sayfa görüntülenmemizi düşürebilir ancak biz tirajın değil düzeyin ve doğru haberciliğin yüksekliğini önemsiyoruz... Ve bunu yaparken sizlerin de bu düşünceyle bize daha yüksek destek vereceğinize inanıyoruz...”
Bugün (20 mart), söz konusu siteye şöyle bir göz attım, gördüklerimin bir kısmını aktarıyorum, anladığım, galiba Hürriyet okurları siteye pek yardımcı olmamışlar...
“İşte; zaman zaman magazin gazetelerinin kendilerine yönelttiği eleştirilere kulaklarını tıkayıp hem güzel hem de sağlıklı olmayı başarabilen, sıfır bedene meydan okuyan ünlüler.” (Tıklayın, 23 kare)
“En güzel orkestra: Ünlü mankenler gitarist Jimmy Buffet ile birlikte ortak bir çalışmaya imza attı. Sports Illustrated için objektif karşısına geçen Tori Praver, Fernanda Tavares, Ana Paula Arajo’nun da aralarında bulunduğu mankenler Buffet’nin gitarıyla poz verdi.” (Tıklayın, 21 kare)
“Dekolte dikkat ister: Dekolte giyen ünlüler dikkatlerini bir an kaybedince flaşlardan kaçamadılar.” (Tıklayın, 23 kare)
“Ünlüler bazen dekolteyi öyle abartıyorlar ki, başlarına böyle istenmeyen kazalar gelebiliyor.” (Tıklayın, 23 kare)
 “Seni özleyeceğiz: Genç kuşağın en gözde yıldızı Jessica Alba; Gotham dergisine veda pozları verdi.” (Tıklayın, 23 kare)

21.03.2008</div>

Kaynak: [taraf.com.tr](http://www.taraf.com.tr:80/alper-gormus/makale-tutamayacagimiz-sozu-vermesek.htm), [web.archive.org (arşiv bağlantısı)](http://web.archive.org/web/20101115130949/http://www.taraf.com.tr:80/alper-gormus/makale-tutamayacagimiz-sozu-vermesek.htm)
