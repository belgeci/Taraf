# Aynı MİT’çi: Dink’e ‘sus’, Dalan’a ‘kaç...’ 

*Alper Görmüş 06.05.2011*

<div class="yazi"><p>Biliyorum, şimdi size aktaracağım haberi yukarıdaki başlıkla sunmam, haberciliğin altın kuralına aykırı... Çünkü bu kurala göre, giderek genişlemekte olan bir haberde yeni bir unsur ortaya çıktığında, haber o yeni unsur üzerinden verilir...</p>
<p>Bu durumda, 24 Şubat 2004’te davet edildiği Valilik’te <b>Hrant Dink</b>’i <b>“akıllı olmaya”</b> davet eden bir kadın bir erkek <b>“iki sivil”</b>le ilgili olarak Başbakan’ın nihayet soruşturma izni verdiği haberini, tıpkı haberin sahibi <b>İsmail Saymaz</b> gibi sunmalıydım. Yani, şöyle (<i>Radikal</i>, 4 Mayıs 2011):</p>
<p><b><i><br/>“MİT’E SORUŞTURMA / Hrant Dink’e öldürülmeden önce ‘Yazılarına dikkat et’ diye uyarıda bulunan MİT’çilere Başbakan’ın izniyle soruşturma açıldı.”</i></b></p>
<p>Haberin devamını da okuyalım, ardından neden başka bir başlığı tercih ettiğimi anlatacağım size...</p>
<p>İsmail Saymaz’ın haberi şöyle devam ediyor:</p>
<p><i><br/>“AGOS Genel Yayın Yönetmeni Hrant Dink’i, Sabiha Gökçen’in Ermeni olduğu iddiasına ilişkin haberi sonrası İstanbul Valiliği’ne çağırıp ‘yazılarına dikkat etmesi’ yönünde uyardığı belirtilen eski Milli İstihbarat Teşkilatı Marmara Bölge Yardımcısı Özel Yılmaz’la yanındaki kadın görevliye, Başbakan Recep Tayyip Erdoğan’ın 21 Ocak 2011’deki oluruyla soruşturma açıldığı ortaya çıktı.</i></p>
<p><i><br/>“Dink, öldürülmesinden bir hafta önce, 12 Ocak 2007’de kaleme aldığı ‘Neden hedef seçildim?’ başlıklı yazıda, 4 Şubat 2004’te </i>(doğrusu 24 Şubat –A.G.)<i> valiliğe çağrıldığını, eski Vali Yardımcısı Erol Güngör’ün huzurunda ‘misafir’ diye tanıtılan biri kadın iki kişi tarafından ‘uyarıldığını’ yazmıştı. Dink’in ölümünden sonra İstanbul Valiliği’ndeki o iki kişiden birinin, MİT Marmara Bölge Müdür Yardımcısı Özel Yılmaz olduğu ortaya çıkmıştı. Yılmaz, Ergenekon davasında da tutuksuz sanık oldu.”</i></p>
<p><b><br/>Mahkeme için hâlâ “esrarengiz iki sivil”</b></p>
<p>Artık benim bu yazı için neden, zaten bilinen iki eski gelişmeyi birleştirerek <b>“Aynı MİT’çi: Dalan’a ‘kaç’, Dink’e ‘sus...’” </b>başlığını tercih ettiğim meselesine gelebiliriz...</p>
<p>Biraz sonra ayrıntılarıyla anlatacağım; Hrant Dink’i 24 şubatta davet ettikleri Valilik’te uyaran <b>“iki sivil”</b>in kim olduklarının belirlenmesi yönünde Dink Ailesi’nin avukatları tarafından defalarca tekrarlanan talep, mahkemece yerine getirilmedi. Bu iki kişi dava boyunca hep <b>“esrarengiz iki kişi”</b> olarak kaldı. Gazeteci <b>Nedim</b> <b>Şener</b>’in 2009’da yayımlanan <i>İstihbarat Yalanları</i> başlıklı kitabında bu kişilerin Milli İstihbarat Teşkilatı (MİT) mensubu oldukları, erkek olanın adının <b>“Ö.Y.”</b> olduğu açıklandıktan sonra dahi bu durum değişmedi. Keza, <i>Yeni Şafak</i> gazetesinin, “Ö.Y.”nin <b>MİT Marmara Bölge Müdür Yardımcısı Özel Yılmaz</b> olduğunu açıklamasından ve bu bilgilerin tekzip edilmemesinden sonra da MİT’çilerin isimleri mahkemeye resmen hiçbir zaman bildirilmedi.
                                    	<br/><br/>
<a class="lnk2" href="/web/20111123161059/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123161059/http://taraf.com.tr/alper-gormus/makale-ayni-mit-ci-dink-e-sus-dalan-a-kac.htm)
