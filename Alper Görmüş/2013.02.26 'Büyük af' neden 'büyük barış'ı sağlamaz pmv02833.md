# ‘Büyük af’ neden ‘büyük barış’ı sağlamaz

*Alper Görmüş 26.02.2013*

<div class="yazi"><p>Başbakan Erdoğan’ın Balyoz davası hükümlüsü Ergin Saygun’u hastanede ziyaretinden ve başka bazı işaretlerden hareketle, hükümetin gündeminde bir <b>“büyük af, büyük barış”</b> projesinin olup olmadığı üzerinde duruyorduk... <b><br/><br/>“Büyük af” </b>derken de, <b>“Çözüm Süreci”</b>nin tamamına ermesi durumunda kaçınılmaz olarak gündeme gelecek bir <b>KCK-PKK affının yaratacağı psiko-sosyal sorunları dengelemek üzere, onun paralelinde Balyoz, Ergenekon ve benzeri davalardan yargılananların da affedilmesi</b>ni kast ediyorduk. <br/><br/>Bu çerçevedeki bir başka soru, <b>“büyük af”</b>fın <b>“büyük barış”</b>ı sağlayıp sağlayamayacağına dairdi ki, zaten tam da bu noktada kalmıştık... Cevabım <b>“sağlayamaz”</b>dı ve neden böyle düşündüğümü anlatacaktım size... <b><br/><br/><br/></b></p>
<h3>Mithat Sancar düzeltmesi... </h3>
<p>Fakat ondan önce, bu meseleyi ele aldığım iki yazıdan birincisinde konuya dair yaklaşımını özetlediğim <b>Mithat Sancar</b>’la ilgili bir düzeltme yapmak ihtiyacını hissediyorum. <br/><br/>15 şubat tarihli <b>“Büyük af, büyük barış”</b> başlıklı ilk yazıda, <b><i>“En net ifadesini gazetemiz yazarlarından Mithat Sancar’da bulan ‘büyük af, büyük barış’ projesi”</i> </b>diye bir cümle vardı... Bu cümle, sanki <b>“Büyük af, büyük barış”</b> formülünün Mithat Sancar tarafından (da) aynen kullanıldığı gibi bir anlam içeriyordu. Oysa Sancar sadece bir <b>“büyük af”</b> olasılığından söz ediyor, bunun <b>“büyük barış”</b>ı sağlayıp sağlamayacağına dair bir şey söylemiyordu. Hatta tam tersine, Güney Afrika’daki <b>“hakikat karşılığında af”</b> hatırlatmasıyla, kendi tercihinin, <b>açığa çıkarılamamış suçların itirafını izleyen bir af </b>olduğunu söylüyordu. Belki ancak böylece, bir <b>“büyük af”</b>, bir <b>“büyük barış”</b>ı sağlayabilirdi. <br/><br/>Daha sonra telefonda da konuştuğum Mithat, bütün bunları, formülü ters çevirerek çok daha veciz bir biçimde ifade etti: <b>“Büyük barış, büyük af...”</b> <b><br/><br/><br/></b></p>
<h3>“Büyük af”, “büyük barış”ı sağlamaz, çünkü...</h3>
<p>Bu düzeltmeden sonra, cevabını aradığımız soruya yeniden dönebiliriz: <b>“Büyük af, büyük barışı sağlar mı?”</b> <br/><br/>Hatırlayacaksınız, <b>Murat Belge</b>, Başbakan Erdoğan’ın Ergin Saygun’u ziyaretine, Saygun’la <b>“aynı yolun yolcusu” </b>olanların gösterdiği tepkiden yola çıkarak, <b><i>“Demek ki ‘barışma’ zamanı henüz gelmemiştir”</i> </b>diye yazmıştı. <br/><br/>Bu meseleyi tartıştığım ikinci yazım (19 şubat), benim de Belge gibi düşündüğüm notuyla sona ermişti... Neden böyle düşündüğümü, ilave argümanlarla üçüncü yazıda anlatacağımı söylemiştim, işte şimdi sıra ona geldi... <br/><br/>İlk iki yazının ardından, tutuklu askerlerin ve onların ailelerinin dünyasını çok iyi bilen bir okurum beni telefonla aradı ve okumakta olduğunuz üçüncü yazıyı yazmadan önce bilmem gerektiğini düşündüğü bir bilgiyi paylaştı benimle.
                                    	<br/><br/>
<a class="lnk2" href="/web/20130502050011/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-buyuk-af-neden-buyuk-baris-i-saglamaz.htm), [web.archive.org (arşiv bağlantısı)](http://web.archive.org/web/20130502050011/http://www.taraf.com.tr:80/alper-gormus/makale-buyuk-af-neden-buyuk-baris-i-saglamaz.htm)
