# Güldal Mumcu, Bilge Emeç, Rahşan Ecevit...

*Alper Görmüş 23.11.2012*

<div class="yazi"><p>Salı günü bu köşede çıkan <b>‘Mumcu’nun katili’ hâlâ mı ‘Ortaçağ karanlığı’ </b>başlıklı yazımla ilgili olarak bir arkadaşım telefonla aradı, <i>“Kaçak güreşmişsin, orada asıl Güldal Mumcu’yu eleştirmeliydin”</i> dedi ve şöyle devam etti: <i>“Eşinin öldürülmesini, kendi otoriter-militer iktidarlarını sürdürmek için sahte gerekçelere bağlayanlar ortadayken ve bu yöndeki propaganda yıllar boyunca sürmüşken, Yeşil gibi bir adamın kendisini ziyaretini nasıl kamuoyuyla paylaşmaz? Üstelik de bu insan, tepelenmek istenen Türkiye Büyük Millet Meclisi’nin başkan yardımcılığı koltuğunda oturuyor... Böyle bir şey olabilir mi?”</i></p>
<p>Bu yönde başka eleştiriler de aldım... </p>
<p>Bu eleştirilere cevap vermek amacıyla, bugün için yazmaya söz verdiğim yazıyı erteliyorum. (Yani, <b>Güldal Mumcu</b>’nun kitapta anlattıklarından yola çıkıp geriye, <b>Uğur Mumcu</b>’nun cenaze törenine ve oradaki siyasal duygunun benzerlerinin eşlik ettiği başka tören ve gösterilere bakma işini salı gününe bırakmış oluyorum.)</p>
<p>Arkadaşıma, <b>“kamusal sorumluluk”</b> çerçevesinde Güldal Mumcu’ya böyle bir eleştirinin getirilebileceğini, fakat onun, kocası bombalarla parçalanmış iki çocuklu bir anne olduğunu düşününce, böyle bir eleştiriye elimin varmadığını söyledim ve şu tablo üzerinde düşünmesini istedim: </p>
<p>Kocasını karanlık bir siyasi cinayete kurban veren bir kadından, bir anneden söz ediyoruz... Ve bir gün, bir <b>kurban</b> <b>bayramı</b>nda, ülkenin bildiği en acımasız adamlardan biri, ellerinden tuttuğu <b>biri kız biri erkek</b> iki çocukla birlikte, <b>biri kız</b> <b>biri erkek</b> iki çocuğuyla birlikte yaşayan o anneyi evinde ziyaret ediyor... Kocasının ölümüyle ilgili birçok şeyi bildiğini gösteren sözler söylüyor; <b>“tetikçiyi bulsak size yeter mi”</b> mealinde bir soru soruyor, muhatabının <b>“hakikatin tamamını” </b>istediğini duyunca huysuzlanıp <b>“siz de çok şey istiyorsunuz ama” </b>anlamına gelecek sözler sarf ediyor ve adının <b>Mahmut Yıldırım</b> olduğunu vurguladıktan sonra çekip gidiyor. (İlk yazıda vermediğim bir bilgiyi burada vereyim... Güldal Mumcu, Mahmut Yıldırım’ın <b>“Yeşil”</b> olduğunu, ziyaretten dört ay kadar sonra, gazetede onun fotoğrafına tesadüfen rastladıktan sonra anlıyor.)<br/><br/><br/></p>
<h3>Güldal Mumcu’yu eleştirmeye elim varmadı ama...</h3>
<p><b><br/></b>Yazıyı yazarken bana yön veren duygu, arkadaşımın eleştirisinden sonra da değişmedi; bence Güldal Mumcu, başta <b>Yeşil</b>’in ziyareti olmak üzere bildiği bir dizi hakikati, çocuklarını esirgemek amacıyla gizledi bugüne kadar.
                                    	<br/><br/>
<a class="lnk2" href="/web/20121128163751/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-guldal-mumcu-bilge-emec-rahsan-ecevit.htm), [web.archive.org (arşiv bağlantısı)](http://web.archive.org/web/20121128163751/http://www.taraf.com.tr:80/alper-gormus/makale-guldal-mumcu-bilge-emec-rahsan-ecevit.htm)
