# Geleneksel medya ve cezalandırıcıları

*Alper Görmüş 04.02.2011*

<div class="yazi"><p><b><i>WikiLeaks</i></b><i>, <b>Twitter</b>, <b>Facebook</b>, <b>El Cezire</b>... </i></p>
<p>Bütün bu oluşumların, hakiki görevlerini yapmaktan her geçen gün biraz daha uzaklaşan geleneksel medya araçları için bir <b>“cezalandırıcı” </b>rolü oynamaya başladığı artık çok açık. (Bana, <i>El Cezire</i>’nin de bir televizyon kanalı, dolayısıyla geleneksel medyanın bir parçası olduğunu hatırlatmaya hazırlananlara cevabım şöyle: Evet, salt biçime bakarsanız, <i>El Cezire</i> geleneksel bir medya, fakat oynadığı role bakarsanız geleneksel medyayla hiçbir ilgisi yok; ki ilerleyen bölümlerde bu söylediğimi açacağım.) <br/><br/><b>“Cezalandırıcı” </b>derken tabii ki bunların belirli bir yönlerine; yani niyeti olan bireylere ve toplumlara kendi hayatlarını belirleme, siyasetin aktif özneleri olma hususunda sağladıkları çığır açıcı imkânlara işaret ediyorum. </p>
<p>Bu çerçevede <i>WikiLeaks</i>’in 2010’daki; <i>El Cezire</i> ile <i>Twitter </i>ve <i>Facebook</i>’un 2011’deki (<b>Tunus ve Mısır devrimleri</b>) çıkışlarını göze aldığımızda, belki iletişim tarihçileri 2010 ve 2011’i geleneksel medyanın yok oluşunun (ya da etkili bir araç olmaktan çıkışının) sembolik başlangıç yılları olarak kaydedeceklerdir.</p>
<p>Bu yazıda, tartıştığımız bu yeni araçların geleneksel medyanın artık oynamadığı, oynayamadığı hangi rollere talip oldukları için yurttaşlar açısından <b>“kurtarıcı”</b>, geleneksel medya açısından ise tam tersine <b>“cezalandırıcı”</b> bir işlev gördükleri meselesine bir giriş yapmaya çalışacağım. </p>
<p>Bu amaçla <i>WikiLeaks</i>’i kendi başına değerlendirirken <i>El Cezire</i>, <i>Twitter </i>ve <i>Facebook</i>’u <b>Tunus </b>ve <b>Mısır </b>devrimlerinde oynadıkları ortak rolden yola çıkarak birlikte değerlendireceğim.</p>
<h4><br/>WikiLeaks: Olta balıkçılığından ağ balıkçılığına</h4>
<p><i><br/>WikiLeaks</i>’in yaptığı iş, özünde, gazeteciliğin ortaya çıktığı andan beri var olan <b>“sızdırma gazetecilik”</b>ten başka bir şey değil. (Konumuzun dışında kalıyor ama söylemeden geçemeyeceğim: Gazeteciliğin kamusal bir görev olarak addedildiği ülkelerde sızdırma gazetecilikten söz ederken bizdeki pejoratif imâlara hiç başvurulmaz. Oralarda bu gazetecilik pratiği gayet saygın bir iştir. Doğrusu, <i>Taraf</i>’ın sızdırma haberlerine taş atanların kendilerini <i>WikiLeaks</i>’e gül göndermek mecburiyetinde hissedip açık pozisyonda kalmaları yine kendileri açısından pek fena oldu!) </p>
<p>Fakat dikkat edilirse, sanki sızdırma gazetecilik <i>WikiLeaks</i>’le başlamış gibi bir algı var etrafta. Bunun nedeni, <i>WikiLeaks</i>’in yaptığı işi devasa boyutlarda yapması ve etkisinin benzerlerinden misliyle fazla olması... Dolayısıyla sızdırma gazetecilik yerine <b>“<i>WikiLeaks </i>gazeteciliği”</b> tabirinin kullanılmaya başlaması çok da tuhaf değil.<br/><br/><i>WikiLeaks </i>olgusunun gazetecilik faaliyetinde neden çığır açıcı bir rol oynadığını anlayabilmek için, <b>“sızdırma”</b> meselesi üzerinde biraz daha durmalıyız... </p>
<p>Gazetecilik faaliyeti elbette muhtelif boyutları olan bir meslek.
                                    	<br/><br/>
<a class="lnk2" href="/web/20111123160658/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123160658/http://taraf.com.tr/alper-gormus/makale-geleneksel-medya-ve-cezalandiricilari.htm)
