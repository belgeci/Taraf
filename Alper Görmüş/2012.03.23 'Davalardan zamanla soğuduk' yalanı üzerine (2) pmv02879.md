# ‘Davalardan zamanla soğuduk’ yalanı üzerine (2)

*Alper Görmüş 23.03.2012*

<div class="yazi"><p>Merkez medya ile bazı sol-sosyalist kesimlerdeki <b>“Ergenekon sürecini başlangıçta destekliyorduk, fakat sonraki hukuksuz uygulamalar nedeniyle destekleyemez hale geldik, soğuduk”</b> söyleminin gerçeği yansıtmadığı üzerinde duruyorduk... İddiam, gerçekte onların da tıpkı ulusalcı-milliyetçi çevreler gibi davalara baştan beri ısınamadıkları, fakat bunu onlar kadar açık yüreklilikle ifade edemedikleri yönündeydi...</p>
<p>Geçen yazıda davalara baştan beri ve açıkça karşı olan ulusalcı-milliyetçi kesimin sürecin başlangıcındaki tavrını <i>Cumhuriyet </i>gazetesi üzerinden; <b>“Başlangıçta destekliyorduk ama sonradan soğuduk”</b>çuların merkez medya bölümünü de <i>Hürriyet</i> gazetesi üzerinden ele almış, kendi yayınlarından davaların başında aldıkları pozisyonu göstermeye çalışmıştım.</p>
<p>Bugün de sıra aynı tavrın <b>“sol-sosyalist”</b> varyantında... <i>BirGün</i> gazetesi üzerinden gidelim ve bakalım sürecin başlangıcında bu kesimler nasıl bir pozisyon benimsemişler...<br/></p>
<p></p>
<h3><br/>“Yiyin birbirinizi...”</h3>
<p><i><br/>BirGün</i>’ün Ergenekon operasyonlarından rahatsız olduğunu gösteren ilk manşeti, 21 Mart 2008’de gerçekleştirilen beşinci dalgadan sonra geldi: <b>“Yiyin birbirinizi...”</b></p>
<p>Gazete böylece <b>Veli Küçük </b>ve bazı başka isimlerin gözaltına alındığı 22 ocak üzerinden henüz iki ay geçmeden Ergenekon soruşturmasının kendisini ilgilendirmediğini açıkça beyan ediyordu.</p>
<p>Bu manşet çok tartışıldı, daha sonra bazı <i>BirGün</i> yazarları da manşetin, gazetenin benimsediği sosyalist çizgiyi tam olarak yansıtmadığı görüşünü öne sürdüler.</p>
<p>30 Haziran 2008 tarihli <b>“Editörden”</b> sütununda gazete, gelen eleştiriler karşısında kendisini savundu. Fakat gazete adına bilgisayarın başına oturan kişinin yazdığı satırlar, sıkıntısını apaçık ortaya koyuyordu... <b>“Çok cepheli muhalefet gazetesi”</b> başlığını taşıyan yazıda şöyle deniyordu:<br/><br/><b>“(...) <i>BirGün</i>’ün işi bu anlamda zor tabii. Yayın çizgisini besleyen siyasal kuramın bütünlüklü yapısı, getirdiği total açıklama ve karşı çıkışlar onu mütemadiyen ‘iki cepheli cepheler’ açmaya yöneltiyor.” </b></p>
<p>Bir cephede seçimle iktidara gelmiş bir parti, öbür cephede eli silahlı ve ikide bir darbe yapan askerler... Ve gazete, bunların ikisine de aynı ölçüde mesafeli... </p>
<p>O yazıdan bir gün sonra <b>“editör”</b>ün sıkıntısını daha da arttıracak bir gelişme oldu. 1 Temmuz 2008’de iki emekli orgeneral, <b>Şener Eruygur</b> ve <b>Hurşit</b> <b>Tolon</b> gözaltına alındı.<br/><br/><i>BirGün</i> artık bundan teessür duymaz diye düşünenler, 2 temmuz tarihli <b>“Darbe parodisine mutabakat operasyonu...” </b>manşetini görünce çok şaşırdılar...</p>
<p>Gazetenin, darbeyle suçlanan generallerin gözaltına alınmasını <b>“parodi”</b> diye sunması tuhaf karşılansa da anlaşılmıştı ama, manşetin <b>“mutabakat operasyonu” </b>kısmından neyin murat edildiği tam anlaşılamamıştı... Boşluğu, daha sonra <i>BirGün</i>’ün temsil kabiliyeti de olan bazı önemli köşe yazarları dolduracaktır: <b>“Orgenerallerin Metris’e taşınmasına ordudan bir reaksiyon gelmemesi, bu işin bir tür mutabakatla ve belki de ‘ABD’ye karşı Rusya ile flört’ten söz eden ‘ulusalcı’ bir damarın ordudan tasfiyesinden duyulan memnuniyet”</b>in göstergesi olabilir miydi? (<b>Doğan Tılıç</b>)</p>
<p>Bir yazar da 12 Mart’la (1971) benzerlik ihtimaline dikkat çekiyor, o gün işbaşına gelen Amerikancı generallerin, üç gün önce 9 Mart’ta <b>“solcu” </b>subayları tasfiyesini hatırlatıyordu.
                                    	<br/><br/>
<a class="lnk2" href="/web/20120621094755/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-davalardan-zamanla-soguduk-yalani-uzerine-2.htm), [web.archive.org (arşiv bağlantısı)](http://web.archive.org/web/20120621094755/http://www.taraf.com.tr:80/alper-gormus/makale-davalardan-zamanla-soguduk-yalani-uzerine-2.htm)
