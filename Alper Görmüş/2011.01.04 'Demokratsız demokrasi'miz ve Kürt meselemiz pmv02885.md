# ‘Demokratsız demokrasi’miz ve Kürt meselemiz

*Alper Görmüş 04.01.2011*

<div class="yazi"><img align="left" alt="‘Demokratsız demokrasi’miz ve Kürt meselemiz" border="0" src="http://www.taraf.com.tr/fotoraflar/makaleler/demokratsiz-demokrasi-miz-ve-kurt-meselemiz_4824_orijinal.jpg" style="border-right-width:10px; border-color:#FFFFFF"/><p>Geçtiğimiz hafta <i>Star</i> gazetesinin <i>Açık Görüş</i> ekinde <b>Prof. Ergun Özbudun</b>’un kaleme aldığı çok zihin açıcı bir makale okudum ve çok kullanışlı iki kavram öğrendim: <b>“Demokratsız demokrasi”</b> ve <b>“Demokratlı otokrasi...”</b></p>
<p>İstedim ki bu kavramları siz de bilin; göreceksiniz, çok işinize yarayacak. <br/><br/><b>Özbudun</b>’a göre, Türkiye, aynı anda <b>“demokratsız demokrasi”</b> ve <b>“demokratlı otokrasi”</b> sendromlarını birlikte yaşayan dünyadaki tek ülke. (Küçük bir hileyle, Türkiye’nin <b>“benzersiz”</b> konumuna ilişkin daha ayrıntılı satırları sona saklıyorum; ki ilginiz kaybolmasın ve yazının sonuna kadar benimle kalın!)</p>
<p>Hemen söyleyeyim, <b>Özbudun</b>’un kendi geliştirdiği kavramlar değil bunlar; <i>Açık</i> <i>Görüş</i>’teki makalesinde kaynaklarını uzun uzun anlatıyor, fakat ben burada makalesinin sadece kavramları açıklayıp örnekler verdiği bölümlerinden yararlanacağım. </p>
<p><b><br/>Demokratsız demokrasi</b></p>
<p><b><br/>“Demokratsız demokrasi”</b>, demokratik gelenekten gelmeyen, zihniyetini “demokrat” diye adlandıramayacağımız bir siyasi sınıfın, demokratik endişelerden çok kimi pragmatik nedenler ve zorunluluklarla ülkelerine demokratik kurumları taşımalarını anlatmak için kullanılıyor. Buna en tipik örnek olarak Sovyet blokunun dağılmasından sonra eski komünist liderlerin Batı tipi bir demokrasiye yönelmeleri gösteriliyor. Özbudun, şöyle anlatıyor bu gelişmeyi:</p>
<p>“<i>Anılan ülkelerin hepsinde demokratikleşme süreci, iktidardaki komünist partinin liberal ya da ılımlı kanadının girişimiyle başlamış, daha sonra çeşitli muhalif grupların sürece dâhil olmalarıyla başarıya ulaşmıştır. Komünist liderlerin bir bölümünün ansızın bir demokrasi aşkı peydahlamış olmaları düşünülemeyeceğine göre, burada onların kararlarının çok daha pragmatik nedenlere, meselâ maliyeti çok yüksek olabilecek bir iç çatışmadan kaçınmak, kendi siyasal geleceklerini güvence altına almak gibi saiklere dayandığı kabul edilebilir. Dolayısıyla bu ülkelerde demokratikleşme sürecinin ilk aşamalarındaki görüntü, gerçekten de, bir ‘demokratsız demokrasi’ görüntüsüdür.</i>”<i> </i></p>
<p>Özbudun, Türkiye’nin 1946-50 arasındaki demokrasiye geçiş sürecini de aynı çerçevede yorumluyor ve <b>“İnönü’nün kararında, muhtemelen, rejimin uzun vade içerisindeki bekasına ilişkin kaygılar rol oynamıştır” </b>diyor. </p>
<p><b><br/>Demokratlı otokrasi</b></p>
<p>Demokratsız demokrasinin tam tersini anlatmak üzere geliştirilmiş <b>“demokratlı otokrasi” </b>kavramı ise ilk olarak <b>Arap otoriter rejimleri bağlamında</b> ortaya atılmış. Kavram, bu ülkelerde, normal olarak demokratikleşmeyi desteklemesi gereken laik liberallerin, bizim de çok iyi bildiğimiz malum korkular nedeniyle İslamcı muhalefete uygulanan otoriter baskı yöntemlerini onaylamalarını anlatmak üzere kullanılıyor:</p>
<p>“<i>Mısır, Tunus, Cezayir, Suriye, Baas dönemindeki Irak gibi laik fakat otoriter rejimlerde, rejime karşı en ciddi tehdit, laik muhalefet gruplarına oranla sosyal tabanı çok daha geniş ve çok daha iyi örgütlenmiş olan İslâmcı muhalefetten gelmektedir.
                                    	<br/><br/>
<a class="lnk2" href="/web/20111123160444/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123160444/http://taraf.com.tr/alper-gormus/makale-demokratsiz-demokrasi-miz-ve-kurt-meselemiz.htm)
