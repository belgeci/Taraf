# Taraf, ‘olayın tartışılmasının tarafı’ olamadı

*Alper Görmüş 18.05.2012*

<div class="yazi"><p><i>Taraf</i>, <b>Halil Berktay</b>’ın başlattığı <b>“1 Mayıs 1977’de ne oldu?” </b>tartışmasını gazete olarak devralıp sürdürme yönünde bir karar aldı ve bunu uyguluyor. <i>Taraf</i>’ın kararının doğruluğu hususunda hiçbir kuşkum yok. Fakat gazetemizin tartışmayı yürütürken benimsediği editoryal tercihlerin problemler taşıdığı kanaatindeyim. </p>
<p>Gazetecilik bir <b>“şüphe”</b> mesleği... İyi gazetecilik, şüpheli alanlara girip soru sorma cesaretini gösterebilenlerin hak ettiği bir sıfat... <b>Yasemin Çongar</b>, kendisine <i>Taraf</i>’ı farklı kılan şeyin ne olduğunu soran bir yabancı meslektaşına şu basit fakat çok anlamlı cevabı vermişti: <b>“Soru soruyoruz...”<br/><br/></b><i>Taraf</i>, bu ölçüye vurulduğunda yıldız gibi parlayan bir gazete...</p>
<p>Fakat gazeteci de bir insandır ve bütün insanlar gibi sorduğu sorunun cevabını da bulmak ve ilan etmek arzusunu her zaman içinde taşır.</p>
<p>İşte bu insani heyecan <b>“iyi gazeteciliğin”</b> önündeki en büyük tuzaklardan birine kapı aralar: <b>Soru sormakla yetinmeyip cevabı da yapıştırmak, hüküm vermek!<br/><br/></b><i>Taraf</i>’ın zaman zaman bu tuzağa düştüğünü ben şahsen gözlüyorum, yazılarımda bunlardan birkaçına işaret de ettim. Doğrusu, 1 Mayıs 1977 tartışmasında da aynı tuzağın izlerini açıkça görebiliyorum. </p>
<h3><br/>Kuşkulu durumlar “hüküm dili”ni kaldırmaz</h3>
<p><b><br/>Neşe Düzel</b>’in iki eski <b>İlerici Gençler Derneği (İGD)</b> yöneticisiyle gerçekleştirdiği söyleşi (<i>Taraf</i>, 14 ve 15 mayıs), tartışmayı sözünü ettiğim tuzağa düşmeden yürütmenin iyi bir örneği... Bu söyleşide, İGD’nin eski genel sekreteri <b>Alaiddin Taş</b>’ın faydalı ve gerekli bulduğu 1 Mayıs 1977 tartışmasının yürütülüş biçimine yönelttiği eleştiriye tamamen katılıyorum:<br/><br/><i>“Eğer bu tartışmalar bizi hırçınlaştırıp, yeni bir saldırgan kültürle birbirimizi suçlama noktasına götürecekse, bundan kimseye bir fayda çıkmaz. Şu anda </i>Taraf<i>’ta ve internet sitelerindeki tartışmalar sağlıklı değil. Elbette geçmişini tartışmayan, tarihiyle yüzleşmeyen dinamik bir hareket demokrat olamaz ve kendi gerçeğini yansıtamaz. Elbette sol önce demokrat olacak, konuşacak ve tartışacak. Ama </i>Taraf<i> da bu tartışmalarda tartışmanın bir tarafı değil, ‘olayın tartışılmasının tarafı’ olacak.” </i></p>
<p>Bence de <i>Taraf</i>, <b>“olayın tartışılmasının tarafı”</b> ve bir <b>“platform”</b> olarak kalmayı beceremedi. Bunun için soru sormakla yetinmesi gerekirdi fakat yetinmesini bilemedi. Sonuçta kuşkulu, tartışmalı durumlarda benimsenmesi gereken dilden uzaklaştı, <b>“hüküm dili”</b>ne yaklaştı ve <b>“tartışmanın bir tarafı”</b> olarak algılandı.</p>
<p>Bence bu algıyı yaratan editoryal tercihlerin ilki ve en talihsizi, konunun <i>Taraf</i>’ın haber sayfalarına taşındığı ilk gün olan 2 mayısta ortaya çıktı. Tartışmayı bir televizyon kanalında yaptığı konuşmayla başlatan <b>Halil</b> <b>Berktay</b>’la gerçekleştirilmiş ilk gazete söyleşisinden söz ediyorum... <br/><br/><b>“77 katliamından solcular sorumlu”</b> başlıklı bu söyleşinin sunumunda aynen şu cümleler yer alıyordu:<br/><br/><i>“34 kişinin öldüğü 1 Mayıs 1977 olayları, o gün meydanda olan Halil Berktay’a göre, birbiriyle çatışan solcuların marifeti.
                                    	<br/><br/>
<a class="lnk2" href="/web/20120902014307/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](http://www.taraf.com.tr:80/alper-gormus/makale-taraf-olayin-tartisilmasinin-tarafi-olamadi.htm), [web.archive.org (arşiv bağlantısı)](http://web.archive.org/web/20120902014307/http://www.taraf.com.tr:80/alper-gormus/makale-taraf-olayin-tartisilmasinin-tarafi-olamadi.htm)
