# AKP neden kazanır, CHP neden kaybeder (1)

*Alper Görmüş 06.12.2011*

<div class="yazi"><p><b>İlyas Başsoy</b>, <b>Adalet ve Kalkınma Partisi</b>’nin (AK Parti) <b>“hep kazanan”</b> bir parti olmasını, buna mukabil parlamentoda hakiki, güçlü bir muhalefet partisinin bulunmamasını kaygı verici bulan; bu nedenle de, CHP’nin güçlenmesini sadece istemekle kalmayıp, uzmanı olduğu <b>“algı yönetimi”</b>ne dair bütün bilgisini bu partinin hizmetine sunmaya çalışan bir sosyalist... <i>Birgün</i> gazetesinde yazılar da yazan Başsoy, <b>2009 yerel seçimlerinde Antalya’da CHP belediye başkan adayı Mustaf’a Akaydın’a seçimi kazandıran “mucize kampanya”</b>nın yaratıcısı ve uygulayıcısı... </p>
<p>Kemal Kılıçdaroğlu, Antalya başarısının ardından 2011 Haziran seçimleri için onu davet etti, saatler boyunca dinledi. İlyas Başsoy Kılıçdaroğlu’na, yöntemlerini benimser ve uygularsa seçimi kazanacağını veya oylarını büyük oranda arttıracağını, fakat bilinen CHP yöntemlerini uygularsa <b>“en fazla yüzde 26”</b> alabileceğini yüzüne karşı söyledi. </p>
<p>Ne var ki, CHP 12 Haziran 2011 seçimi kampanyasını İlyas Başsoy’a vermedi. </p>
<p>Bunun üzerine o da, gerçekleştirdiği Antalya kampanyasında uyguladığı; çok isteyip de gerçekleştiremediği genel seçimler kampanyasını alabilseydi uygulayacağı iletişim stratejisini <i>AKP Neden Kazanır, CHP Neden Kaybeder </i>başlıklı bir kitapta toplamaya karar verdi.</p>
<h3><br/>En kritik nokta: Kampanya “siyasetsiz” seçmene yönelmelidir</h3>
<p>İlyas Başsoy, çok temel ve çok basit bir kabulden yola çıkıyor: Bir siyasi kampanya, oyunu sadece “iş”e ve “hizmet”e bakarak veren “siyasetsiz seçmen”lere yönelik olarak yürütülmelidir. (Başsoy, bu seçmenlerin tamamını Selim Türkhan adını verdiği hayali bir kişiyle ifade ediyor, onların partisine de Selim Türkhan Partisi –STP diyor.) Kampanya STP tabanını etkilemeye yönelik olmalıdır, çünkü partilerin taşlaşmış tabanlarından birkaç parça sökmek bile zorken Selim Türkhan Partisi’nin (STP) tabanında <b>“hizmetle tavlanmayı” </b>bekleyen, oyunu her an değiştirmeye hazır milyonlarca seçmen vardır. Başsoy’a göre, AKP baştan beri çekirdek tabanıyla zımnî bir sözleşme yapmış ve onları, partinin bütün enerjisini <b>“siyasetsiz”</b> Selim Türkhanların oyunu almaya harcamasına ikna etmiştir. Yani AKP çekirdeği, seçimi kazanıp iktidar olabilmek için bunun kaçınılmaz olduğunu kabul eden ve gereğini yapan bir kitledir. </p>
<p>CHP ise tam tersine, sürekli olarak <b>Çetin Altan</b>’ın deyişiyle <b>“Türk’ün Türk’e propagandası” </b>misali kendi <b>“çekirdek”</b>ine propaganda yapan bir parti görünümündedir. Yönetim buna biraz da mecbur kalmaktadır, çünkü bunun dışına çıkıp mesela laiklikten biraz daha az bahsettiğinde aşağıdan homurtular gelmektedir. Fakat Başsoy’a göre burada temel sorumluluk, tabanını bu yönde eğitip gereğini yapmayan yönetimlerdedir. Ayrıca, yönetimler cesaret gösterip bunu yapsalar, <b>“çekirdek”</b>ten yine de büyük kopmaların olmayacağını görecek ve rahatlayacaklardır. Çünkü, adı üstünde; çekirdek çekirdektir, öyle kolay kolay kırılmaz.
                                    	<br/><br/>
<a class="lnk2" href="/web/20120223023920/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-akp-neden-kazanir-chp-neden-kaybeder-1.htm), [web.archive.org (arşiv bağlantısı)](http://web.archive.org/web/20120223023920/http://www.taraf.com.tr:80/alper-gormus/makale-akp-neden-kazanir-chp-neden-kaybeder-1.htm)
