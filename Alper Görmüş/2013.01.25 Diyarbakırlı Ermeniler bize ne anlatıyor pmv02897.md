# Diyarbakırlı Ermeniler bize ne anlatıyor

*Alper Görmüş 25.01.2013*

<div class="yazi"><p>Hrant Dink Vakfı Yayınları’nın sözlü tarih kitaplarından ikincisi de yayımlandı: <b><i>Diyarbakırlı Ermeniler Konuşuyor</i></b>...</p>
<p><b><i><br/>Sessizliğin Sesi</i></b><i> </i>ortak başlığını taşıyan kitaplardan ilki <b><i>Türkiyeli</i> <i>Ermeniler Konuşuyor</i></b> alt başlığıyla geçtiğimiz yıl yayımlanmıştı.</p>
<p>İlk kitapta olduğu gibi ikinci kitaptaki söyleşiler de <b>Ferda Balancar</b> tarafından derlenmiş. </p>
<p>İlk kitap Türkiye’de yaşayan Ermenileri merkez almıştı, ikinci kitapta ise günümüzde Türkiye’de, Ermenistan’da ya da diasporada yaşayan Diyarbakırlı Ermenilerin izi sürülüyor.</p>
<p><i><br/>Diyarbakır Ermenileri Konuşuyor</i>, ele aldığı özne nedeniyle, daha okumaya başlamadan, Ermenilerin 1915 ve sonrasındaki olaylarda Kürtlerin sorumluluğuna dair nasıl bir algıya sahip olduklarını göstermeyi (de) vaat ediyor. </p>
<p>Şahsen ben kitabı öncelikle bu beklentiyle okudum ve doğrusu beklentimi fazlasıyla karşıladığını gördüm.</p>
<p>Diyarbakırlı Ermenilerin bu çerçevedeki muhasebeleri, Kürtlerin canını epeyce sıkacak türden... Burada iki örnek vereceğim, kitapta çok daha fazlası var:</p>
<p><i><br/>“Halam sürekli beddua ederdi Kürtlere, Kürt ağalarına. ‘Ben Balıkesir’e gidene kadar Türk görmedim, bizi hep bunlar kesti’ derdi Kürtler için. Dedem de öyle derdi. Kürtlere küskündü, hiç sevmedi Kürtleri.” </i>(s. 86)</p>
<p><i><br/>“Kürt sorununun da başlangıç noktası, Ermeni soykırımında aldıkları roldür. Çok yazıktır ki Ermeniler de, Kürtler de bu yüzden acı çekti, çekiyor. O gün Kürtler soykırımda yer almasalardı, ne soykırım yaşanırdı, ne de bugünkü durumlar.” </i>(s. 57)</p>
<p>İzninizle burada bir parantez açıp, <b>Hilâl Kapla</b><b>n</b>’ın Cumhuriyet döneminde Türkiye’nin Müslüman dindarlarının başına gelenlerin de tıpkı Kürtlerin başına gelenler gibi 1915’le bağlantılı olduğu yönündeki düşüncesini aktaralım ve <b>“üçleme”</b>yi tamamlayalım.</p>
<p>Hilâl Kaplan, <b>“Bir İslâmsızlaştırma hamlesi olarak 1915”</b> başlıklı yazısında şöyle demişti:</p>
<p><i><br/>“İttihat Terakki’nin ‘laik bir ulus’ yaratma arzusunun önündeki en büyük engel gayrimüslimlerdi. Zira nüfusunun %20-30’u arası gayrimüslim olan bir ülkede İslâm’ın görünürlüğü laikçi politikalarla azaltılsaydı, o topraklardaki gayrimüslim nüfuzun kuvvetlenmesi gündeme gelebilirdi. (...) Öncelikle gayrimüslimler yok edildi ve görünmez kılındı; ardından Müslüman çoğunluğu dine mesafeli ama Türklüğünün bir icabı olarak ‘sözde Müslüman’ yapmaya yönelik toplumsal mühendislik çalışmaları yürürlüğe kondu.” </i>(<i>Yeni Şafak</i>, 23 Ocak 2012)</p>
<p><b><br/>Çektikleri acı sayesinde, Ermenilerin acısını hissedebildiler</b></p>
<p>Diyarbakırlı Kürtler konuştukça ortaya çıkan bir gerçek de şu: Günümüzde yalnızca Kürtlerin siyasi temsilcileri değil, sokaktaki Kürtler de 1915’teki sorumluluklarını kabul ediyorlar ve samimi olarak özür diliyorlar.
                                    	<br/><br/>
<a class="lnk2" href="/web/20130430215940/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/alper-gormus/makale-diyarbakirli-ermeniler-bize-ne-anlatiyor.htm), [web.archive.org (arşiv bağlantısı)](http://web.archive.org/web/20130430215940/http://www.taraf.com.tr/alper-gormus/makale-diyarbakirli-ermeniler-bize-ne-anlatiyor.htm)
