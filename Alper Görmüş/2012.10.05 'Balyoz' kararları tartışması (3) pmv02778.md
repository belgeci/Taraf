# ‘Balyoz’ kararları tartışması (3)

*Alper Görmüş 05.10.2012*

<div class="yazi"><p>Sanıkların ve sanık avukatlarının, içerdiği <b>“zamanlama çelişkileri”</b>nden yola çıkarak <b>11</b> <b>No’lu CD</b>’yle ilgili olarak geliştirdikleri <b>“sahte”</b> iddiasını ele alıyorduk...</p>
<p>Geçen yazıda, bu tartışmalar sürerken, Gölcük Donanma Komutanlığı İstihbarat Şube Müdürlüğü İstihbarat Kısım Amirliği’ne ait odanın döşemelerinin altına gizlenmiş yeni <b>“Balyoz” </b>belgelerinin arasında 11 No’lu CD’nin kopyasının bulunmasından sonra, benim bu konudaki yaklaşımımın farklılaştığını söylemiştim. Ondan önce, <b>“zamanlama çelişkileri”</b>nin bu CD’nin sonradan üretilmiş olduğuna dair iddialara güçlü bir argüman teşkil ettiğini söylüyor, sanıkların ve avukatlarının bu çelişkileri izale etmek için geliştirdikleri <b>“sonradan üretilmiş” </b>izahına alternatif başka bir izahın geliştirilemediğini itiraf ediyordum. </p>
<p>Gölcük belgelerine dayanan üçüncü Balyoz iddianamesinin kabul edilip, 11 No’lu CD’nin bir kopyasının da burada ele geçirildiğinin teyit edilmesinden sonra yaklaşımımın neden değiştiğini ve neden <b>“bu çelişkilerin başka bir izahı olmalı”</b> noktasına geldiğimi de bugün anlatacağımı söylemiştim.</p>
<h3><br/>Gölcük belgelerinin ima ettiği soru</h3>
<p>Gölcük belgelerinin ima ettiği soru şuydu: </p>
<p>Madem 11 No’lu CD bir <b>“sahtekârlar çetesi”</b> tarafından yaratılmıştı, onun kopyası olan 1 No’lu CD Donanma’nın kalbinde ne arıyordu? Donanma istihbaratı, <b>“çete”</b>den bir kopya da kendisi için mi üretmesini rica etmişti?</p>
<p>Bu gelişme, sürekli olarak <b>“zamanlama çelişkileri”</b>ne işaret edenlerin önüne, mutlaka izah edilmesi gereken bir çelişki çıkartmıştı... Bu çelişki, ancak akla ziyan bir varsayımla savuşturulabilirdi: O belgeleri (de) oraya <b>“sahtekârlar çetesi”</b> yerleştirmiştir!</p>
<p>Nitekim öyle yaptılar... <b>Pınar Doğan</b> ve <b>Dani Rodrik</b> birlikte oluşturdukları <b>“Balyoz Davası ve Gerçekler” </b>blogunda şöyle yazdılar (21 Ocak 2011):<br/><br/><i>“Şimdi Gölcük’e gelelim. Burada olan nedir? Gene bazı gerçek belgeler sahte belgelerle paketlenip, bu sefer dışarı sızdırılacağına içeride saklanmıştır. Kim yapmıştır bunu? Besbelli, çetenin donanma komutanlığındaki işbirlikçisi ya da işbirlikçileri.” </i></p>
<p>Zaten tuhaf olan bu izah, <b>Donanma İstihbarat Müdürü Binbaşı Kemalettin Yakar</b>’ın, Gölcük belgelerine dair davanın üçüncü duruşmasında (11 Ocak 2012), dokümanları döşemenin altına bizzat kendisinin sakladığını söylemesinden sonra çöktü.</p>
<p>Yakar, ilave olarak, 11 No’lu CD’nin kopyası olan 1 No’lu CD ile, suç teşkil eden diğer dijital belgeleri savcılık sorgusunda gördüğünü belirtti. Yani <b>“Benim gizlediğim çuvallarda bunlar yoktu, sonradan birileri tıkıştırmış olmalı”</b> demeye getiriyordu... </p>
<p>Bu yeni durumla birlikte mahkemenin kanaati şu iki alternatiften birine meyledebilirdi:<br/><br/><b>Birincisi</b>: Mahkeme, Kemalettin Yakar’ın bütün söylediklerinin <b>“gerçekçi ve doğru”</b> olduğuna kanaat getirir, Gölcük belgelerini oraya <b>“çete”</b>nin<b> </b>yerleştirdiğini<b> </b>kabul ederdi.
                                    	<br/><br/>
<a class="lnk2" href="/web/20121021061749/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/alper-gormus/makale-balyoz-kararlari-tartismasi-3.htm), [web.archive.org (arşiv bağlantısı)](http://web.archive.org/web/20121021061749/http://www.taraf.com.tr/alper-gormus/makale-balyoz-kararlari-tartismasi-3.htm)
