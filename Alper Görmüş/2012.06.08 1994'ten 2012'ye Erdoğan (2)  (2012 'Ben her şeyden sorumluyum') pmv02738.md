# 1994’ten 2012’ye Erdoğan (2)  (2012: ‘Ben her şeyden sorumluyum’)

*Alper Görmüş 08.06.2012*

<div class="yazi"><p>Aslına bakarsanız, Başbakan Erdoğan’ın kürtajla ilgili olarak sarf ettiği, <b>“Bu ülkenin başbakanı olarak her meseleden sorumluyum” </b>cümlesi, altında <b>“dinî inanç imalı çapanoğlu”</b> aranacak bir cümle değildi. Fakat biliyorsunuz, ben salı günkü yazımda aradım! </p>
<p>Çünkü bu cümle bana, Erdoğan’ın, İstanbul Büyükşehir Belediye Başkanlığı’na yeni başladığı günlerde sarf ettiği bir başka cümleyi hatırlatmıştı.</p>
<p>Size de hatırlatayım: Erdoğan, bundan 18 yıl önce Belediye’nin mekânlarından birinde açılan bir resim sergisinin kokteylinde içki sunulmasına izin vermemiş, bunu da, <b>“Ben bu şehrin yalnızca belediye başkanı değilim, aynı zamanda imamıyım ve başkalarının günahlarından da sorumluyum”</b> diye savunmuştu. </p>
<p>Bu savunma, çiçeği burnunda Belediye Başkanı’na bizzat benim sorduğum bir soruya cevaben geldiği için onu hiç unutmamıştım ve ilk bakışta hiçbir sorun içermiyormuş gibi görünen <b>“Bu ülkenin başbakanı olarak her meseleden sorumluyum” </b>cümlesi, benim için bir anda alarme edici bir cümle hâline gelivermişti. </p>
<p>Nedeni açık: Başbakan’ın bu cümlesi, tıpkı 1994’te ifade ettiği gibi kendisini <b>“yönettiklerinin günahlarından da sorumlu” </b>bir lider olarak gördüğü anlamına geliyorsa, bunun derin toplumsal gerilimlere yol açacağı kuşkusuzdu.</p>
<p>Geçen yazıda, bunun hiç de yabana atılamayacak bir ihtimal olarak önümüzde durduğunu söylemiş, kesin ifadeler kullanmaktan özellikle kaçınmıştım. Elbette şu anda da sadece bir <b>“ihtimal”</b>den söz ediyorum ve bu ihtimalin gerçek olmamasını diliyorum. </p>
<p>Fakat söylemek zorundayım ki, <b>“Bu ülkenin başbakanı olarak her meseleden sorumluyum” </b>cümlesi, hiçbir dinî referans içermiyor olsa dahi sorunlu bir cümledir ve tek başına bu cümle bile Başbakan’ın otoriter yönelimlerin fâş edecek bir içeriğe sahiptir.</p>
<p>İşte bugünkü yazının konusu, Başbakan’ın o cümlesi... </p>
<h3><br/>Otoriter zihniyet – demokratik zihniyet</h3>
<p>Başbakan Erdoğan’ın cümlesi sorunlu, çünkü bu cümle bireysel kararlar ve bireysel ilişkiler çerçevesindeki <b>“meseleler”</b>e dair olarak sarf edildi... Yoksa, makro siyasi ve iktisadi meseleler çerçevesinde söylenmiş olsaydı, bundan kimse rahatsızlık duymazdı.</p>
<p>Tek tek bireysel kararlar ve ilişkiler, içinde yer aldıkları toplumun yaşam biçimini de belirliyor. Bu bireysel karar ve ilişkiler ne kadar zenginse, toplumsal yaşamın yelpazesi de o kadar geniş oluyor.</p>
<p>Siyasi iktidarların bireysel kararlar ve bireysel ilişkiler alanına karışmamaları çok sık tekrar edilse ve bu demokratik bir standart olarak benimsense de, hepimiz biliyoruz ki bütün iktidarların bir de toplumsal yaşam tahayyülleri vardır. Her iktidar, nihai başarısını oradaki değişikliklere bakarak ölçer.</p>
<p>Bu söylediğim, otoriter ya da demokratik, bütün zihniyetlerden iktidarlar için geçerlidir.</p>
<p>Fark şuradadır: Otoriter zihniyet sahibi iktidar yapıları, kendi toplumsal yaşam tahayyüllerini, ellerinde tuttukları siyasi iktidarın gücünü kullanarak gerçekleştirmeye çalışırlar.
                                    	<br/><br/>
<a class="lnk2" href="/web/20120831112312/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-1994-ten-2012-ye-erdogan-2-2012-ben-her.htm), [web.archive.org (arşiv bağlantısı)](http://web.archive.org/web/20120831112312/http://www.taraf.com.tr:80/alper-gormus/makale-1994-ten-2012-ye-erdogan-2-2012-ben-her.htm)
