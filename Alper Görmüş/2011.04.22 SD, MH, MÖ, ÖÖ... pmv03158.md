# SD, MH, MÖ, ÖÖ... 

*Alper Görmüş 22.04.2011*

<div class="yazi"><p>Yazının başlığı sizi yanıltmasın: Bu, <b>Ergenekon sanıklarının Cumhuriyet Halk Partisi’nden (CHP) adaylıkları</b> meselesinin “teşkilat” yanıyla ilgili, daha önce söz vermiş olduğum yazı...</p>
<p>Kısaca hatırlatırsam: 15 nisan tarihli <b>“Haberal’ın ‘sağcılığı’ sorun, ‘darbeciliği’ değil”</b> başlıklı yazımda Ergenekon sanıklarının CHP’den adaylıkları meselesinin <b>“zihniyet”</b>e ilişkin yanını ele almış; 19 nisan için de <b>“Nasıl olmuş olabilir, Kimler araya girmiş olabilir” </b>sorularının cevabını aramak üzere <b>“teşkilat”</b>a ilişkin yanına eğileceğimi söylemiştim. Ne var ki araya Durmuş Yılmaz portresi girmiş, o nedenle de işin bu yanını bugüne bırakmıştım... </p>
<p>Başlıktaki kısaltmaların açılımları şöyle...</p>
<p>MH: Mehmet Haberal.</p>
<p>SD: Süleyman Demirel.</p>
<p>MÖ: Mustafa Özkan.</p>
<p>ÖÖ: Özden Örnek.</p>
<p>Yazının ikinci yarısında yeniden dönmek üzere, şimdilik bu kadar <b>“açılım”</b>la yetinin... Ondan önce, Ergenekon sanıklarının CHP’den adaylıklarının <b>“Bildiğimiz Ergenekon’un sonu” </b>anlamına gelip gelmediğine dair iki <i>Taraf</i><b> </b>yazarının (<b>Yıldıray</b> <b>Oğur</b> ve <b>Gürbüz Özaltınlı</b>) farklı düşünceleri konusundaki görüşlerimi anlatmalıyım; çünkü Yıldıray’ın öne sürdüğü gibi, bu, <b>Ergenekon’un CHP içinde erimesi </b>anlamına geliyorsa, benim <b>“Ergenekon sanıklarının CHP’den adaylıkları meselesinin ‘teşkilat’ bölümü” </b>yazısını hiç yazmamam gerekir... </p>
<p>Gelelim görüşlere...</p>
<p>Yıldıray’ın <b>“Ergenekon silah bıraktı”</b> başlıklı yazısının konumuz açısından en vurucu bölümü şöyleydi (<i>Taraf</i>, 14 nisan):</p>
<p>“<i>Bugüne kadar ordudan medet umanlar siyasetten medet ummaya başladılar. (...) Çünkü Ergenekon taktikleri, siyaset karşısında yenildi. Çünkü biliyorlar ki artık çözüm siyasette. Ordu geri püskürtüldü. Ergenekon’a silah bıraktırıldı. Bundan sonra Ergenekon’dan kalanlar düz ovaya inip CHP içinde siyaset yaparak var olmayı deneyecekler.</i>”<i> </i></p>
<p><b><br/>“Bildiğimiz Ergenekon’un sonu” mu?</b></p>
<p>Gürbüz Özaltınlı ise, Yıldıray’ın iyimserliğinde <b>“İnsanı ‘dürten’ bir aşırılık” </b>olduğu kanaatindeydi (<i>Taraf</i>, 19 nisan):</p>
<p>“<i>Ergenekon’un silah bırakmak zorunda kalmasını önemseyen, ama CHP üzerindeki hegemonik gölgesi üzerinde fazla durmayan yaklaşımda insanı ‘dürten’ bir aşırılık var gibi. (...) Baykal gibi bir aktörü kesip atan, yeni genel başkanın atanmasında kullandığı ‘örgüt içi tanrıyı’ yine bir dokunuşla devrenin dışına iten bir etkinlikten söz ediyoruz. Şimdi de aday listeleri karşımızda. Kan kaybettiği, kuytulardan kovulduğu ne kadar gerçekse, yeni dönemde ana akımı yönetme iddiası da o kadar gerçek. (...) Ortada, etkinliği kırılmış ama asırlık iktidar geleneği içinden gelen bir ordu, inandırıcılığından çok şey kaybetse de hâlâ ‘ana akım’ olarak anılan bir medya ve nefretinden hiçbir şey eksilmemiş orta sınıflar var.”</i></p>
<p><b><br/>“Zihniyet” var kaldığı sürece...</b></p>
<p>Ben, dediğim gibi, bu tartışmada Gürbüz Özaltınlı’ya yakınım. </p>
<p>Yıldıray’ın, <b>“zihniyet” </b>var kaldığı, kurumların ve kitlelerin içinde etkili olduğu sürece <b>“teşkilat”</b>ın göreli zayıflığının çok da önemli olmadığı gerçeğini ıskaladığı için fazlasıyla iyimser bir sonuca vardığı kanaatindeyim.
                                    	<br/><br/>
<a class="lnk2" href="/web/20111123162818/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123162818/http://taraf.com.tr/alper-gormus/makale-sd-mh-mo-oo.htm)
