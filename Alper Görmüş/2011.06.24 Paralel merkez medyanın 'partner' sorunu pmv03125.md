# Paralel merkez medyanın ‘partner’ sorunu

*Alper Görmüş 24.06.2011*

<div class="yazi"><p>Artık Türkiye medyasının iki <b>“ana akım”</b>ı, iki merkez medyası var: Toplumdan çok devletin ihtiyaçlarını gözeten <b>“geleneksel merkez medya” </b>ve toplumdan çok hükümetin ihtiyaçlarını gözeten <b>“paralel merkez medya...”</b></p>
<p><b><br/>Ahmet Altan</b> bunları <b>“eski”</b> ve <b>“yeni” </b>merkez medyalar diye tanımlıyor. Benim dil duygum, <b>“eski”</b> ve <b>“yeni” </b>sıfatlarının birlikte kullanılması durumunda, ikincinin birinciyi hükümsüzleştirdiği ve onun yerine aldığı gibi bir duruma işaret ediyor. Oysa Ahmet Altan’ın sözleriyle, <b>“kolu kanadı kırılmış bir biçimde”</b> olsa da geleneksel merkez medya varlığını sürdürüyor. İşte bu nedenle ben <b>“geleneksel merkez medya”</b> ve <b>“paralel merkez medya” </b>adlandırmalarını tercih ediyorum.</p>
<p>Fakat iki medyanın <b>“adlarında” </b>anlaşamasak da <b>“ruhları”</b> konusunda Ahmet Altan’la hiçbir fikir ayrılığımız yok:</p>
<p><b><br/>Paralel merkez medyanın “dansı” daha zor</b></p>
<p>Gelin bir metafor oluşturalım, geleneksel merkez medyayı ve paralel merkez medyayı partnerleriyle, yani devletle ve hükümetle dans eden iki dansçı gibi düşünelim...</p>
<p><b><br/>“Partner”</b>ler açısından baktığımızda, paralel merkez medyanın durumu çok daha güç görünüyor. Çünkü devlet, dans ederken hangi figürleri kullanacağını önceden ilan ediyor ve bunları katı bir biçimde uyguluyor. Mesela diyor ki, komünizme geçit yok, bölücülüğe geçit yok, irticaa geçit yok! Basit, anlaşılır, kesin figürler! Ve kolay kolay değişmiyor. Dolayısıyla, partneri olan geleneksel merkez medya ikide bir güç durumda kalmıyor, devletle dansını otomatiğe bağlanmış gibi sürdürebiliyor, böylece <b>“tutarlı”</b> bir yayın çizgisine sahipmiş izlenimi yaratabiliyor.</p>
<p>Oysa paralel merkez medyanın işi o kadar kolay değil. Onun partneri siyasetçiler olduğu için, dans sırasında ikide bir değişen <b>“figür”</b>ler karşısında zor durumda kalıyor; aşağı tükürsen sakal yukarı tükürsen bıyık vaziyeti hâsıl oluyor. </p>
<p>Geçen yazımda, bu söylediğimin metaforsuz bir versiyonuna yer vermiştim:</p>
<p><i><br/>“Diyelim hükümet toplumsal barış, demokrasinin yaygınlaştırılması yönünde adımlar atarken onu inanarak, samimiyetle destekleyen paralel merkez medya, hükümetin, konjonktürel siyasi ihtiyaçları doğrultusunda tavrını ve söylemini tam tersi yönde değiştirmesiyle birlikte kendisini hızla bu yeni tavra ve söyleme adapte edebiliyor. Yani, siyasal planda, ilkesel bir pozisyondan ziyade hükümetin ihtiyaçlarına göre değişebilen zikzaklı bir çizgiyle karşılaşıyoruz sık sık...”</i></p>
<p>Bugün, paralel merkez medyanın <b>“partner sorunu”</b>nun onu nasıl güç duruma düşürdüğünü ve düşürmeye devam edeceğini, Türkiye’nin en önemli sorunu üzerinden göstermeye çalışacağım. </p>
<p><b><br/>Kürt sorunu, hükümet, paralel merkez medya: 2002, 2007, 2009, 2011</b></p>
<p><b><br/>Mehmet Altan</b> (<i>Star</i>) 20 haziran tarihli yazısında çok şey anlatan bir karşılaştırma yapmış, <b>Adalet ve Kalkınma Partisi</b>’nin (AK Parti) girdiği dört seçimde Güneydoğu’da aldığı oyları <b>Barış ve Demokrasi Partisi</b>’yle (BDP) aynı çizgideki partilerin aldığı oylarla karşılaştırmış.
                                    	<br/><br/>
<a class="lnk2" href="/web/20111123161640/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123161640/http://taraf.com.tr/alper-gormus/makale-paralel-merkez-medyanin-partner-sorunu.htm)
