# Şirince, yasallık, meşruiyet... 

*Alper Görmüş 22.02.2011*

<div class="yazi"><p>Eski Cumhurbaşkanı <b>Süleyman Demirel “kanun devleti”</b> kavramını çok sever, sık sık kullanırdı. Orta yerde vicdanlara sığmayan bir hâl olduğunda ve birileri o hâle itiraz ettiğinde, Demirel itiraz edilen şeyin bir kanunla düzenlendiğini söyler, buna dayanarak itirazcıların itirazlarını geri almalarını isterdi.<br/><br/><b>Oysa bir uygulamanın kanunla düzenlenmiş olması ne onun evrensel hukuka uygun olduğunu garantiler ne de kamu vicdanına (meşruiyet) uygun olduğunu garantiler.</b></p>
<p>Mesela <b>Süleyman Demirel de bir kanunla siyasetten men edilmişti 12 Eylül’den sonra... </b>Fakat bu yasak ne hukukiydi ne de meşrudu.</p>
<p>Keza herşeyi <b>“yasallık” </b>çerçevesinde değerlendirdiğimizde, söz gelimi her biri birer <b>“kanun devleti”</b> olan diktatörlüklere de söyleyecek lafımız olmaz. </p>
<h4><br/>“Bu evler Devletten izin alınmadan yapıldı! Suç budur!”</h4>
<p>“Bu evler Devletten izin almadan yapıldı! Suç budur!”</p>
<p>Bu cümleyi, <b>Şirince</b>’de yaptığı evlerin yıkım kararının kesinleşmesinden hemen sonra <b>Sevan Nişanyan</b>’ın yazdığı metinden aldım. Gördüğünüz üzere Nişanyan, <b>Demirel gibi bir “kanuncu”yu çıldırtacak tarzda</b> konuşuyor. Demirel için <b>“Devletten izin alınmadan” </b>cümlesi, sözün bittiği noktadır. Çünkü devletin iznine tâbi olan bir işlemde devletten izinsiz bir şey yapılmışsa, bir <b>“kanuncu”</b> başka hiçbir şeye bakmaz, o işlemin failinin en büyük gazaplara lâyık olduğuna kanaat getirir. </p>
<p>Oysa Nişanyan, görüyorsunuz, bunu suç olarak bile kabul etmiyor. Tam tersine, cümlenin önünü arkasını da okuduğumuzda, çok büyük bir haklılık duygusuna sahip olduğunu anlıyoruz... Okuyalım:<br/><br/><i>“İlk partide ana binamız olan Köşk’ü, ilk göz ağrımız Kerevetli Ev’i, bir de Nesin Vakfı’nın malı olan Hamamlı Ev’i yıkacaklarmış. İl Özel İdaresi ihale şartnamesine bilhassa not düşmüş, bunlar tamamen yıkılacak, yarım iş yapılmayacak, molozu da kaldırılacak diye. Yanısıra köyde başkalarına ait birkaç çardak, müştemilat vs. yıkılacakmış. Bunlar ilk raunt. Daha sırada İlyastepe’deki bağevleri, mermer havuz, kule, kümesler, personel evi ve kendi evim var. Yaza kalmaz onlara da sıra gelir.<br/><br/></i><i>“Yok canım daha neler diyor insan tabii. Biz de hep öyle dedik. Bu kadar manasız vahşet olmaz, bunlar BİLE bu kadar mantıksız iş yapamaz diye kendimizi inandırdık. Ortada başkasının hakkına tecavüz yok. Bu evler bana zarar verdi diyen kimse yok. Yıkacakları apartman filan değil; yüzlerce yıllık usullerle yapılmış mütevazı, sevimli köy evleri. (...) Görebildiğim kadarıyla işin içinde bir ekonomik çıkar, bir rant beklentisi de yok. Peki, ne var? Söyleyeyim ne olduğunu: Bu evler Devletten izin alınmadan yapıldı! Suç budur.
                                    	<br/><br/>
<a class="lnk2" href="/web/20111123155647/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123155647/http://taraf.com.tr/alper-gormus/makale-sirince-yasallik-mesruiyet.htm)
