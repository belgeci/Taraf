# İlahi Bursalı, ilahi Arcayürek!

*Alper Görmüş 01.06.2012*

<div class="yazi"><p>Önce <i>Cumhuriyet </i>gazetesi (20 mayıs), bir gün sonra gazetenin yazarlarından <b>Orhan</b> <b>Bursalı</b>, ondan altı gün sonra da (27 Mayıs 2012) bir başka <i>Cumhuriyet</i> yazarı <b>Cüneyt Arcayürek</b>... Beni, işte bu üçlü mahvetti! </p>
<p>Şu surette mahvettiler: 4 Kasım 2011’de <b>“saflıkla”</b> ya da <b>“bir anlık gafletle” </b>bu köşede kaleme aldığım ve yayımlandığı günden beri kimsenin dikkatini çekmemesi, unutulmaya terk edilmesi için dua ettiğim yazının gün yüzüne çıkarılmasına aracılık ettiler!</p>
<p>Aracılık ettiler ve beni bir daha insan içine çıkamaz hale getirdiler; çünkü ben o yazıda Balyoz davasının bütünüyle bir tertip olduğunu itiraf ediyordum! </p>
<p>Aslında maskemi ilk düşüren kişi, Balyoz davasının tutuklu sanıklarından Orgeneral Bilgin Balanlı olmuştu. Balanlı, cezaevinden gönderdiği mektupta 4 Kasım 2011 tarihli yazıma dikkat çekmiş, yaptığı değerlendirme <i>Cumhuriyet</i>’te birinci sayfa haberi olarak kullanılmıştı:<br/><br/><i>“(...) Balanlı, ‘Bu komployu kim yaptı? Asıl sorulması gereken soru bu. Gazeteci Alper Görmüş, Gazeteciler ve Yazarlar Vakfı tarafından düzenlenen 2004 yılı Abant toplantısında, TSK ile mücadelenin stratejisinin görüşüldüğünü ve belirlendiğini ifade ediyor’ dedi.”<br/></i><i> </i></p>
<h3><br/>“İtiraf yerine geçer”miş...</h3>
<p>Bir gün sonra sıra Orhan Bursalı’daydı... <b>“Hukuk Namusu, Görmüş, Kaynak ve Çağrı”</b> başlıklı yazısında şöyle dedi:<br/><br/><i>“Başından beri Balyoz’un doğru olduğunu inanç meselesine dönüştüren Alper Görmüş, dünkü Cumhuriyet’te de yer aldığı gibi, 4 Kasım 2011 tarihli yazısında (Taraf) bir durumun itirafını yapıyor.<br/><br/></i><i>“Görmüş, 2004’te, Fethullahçı Gazeteciler ve Yazarlar Vakfı’nca düzenlenen Abant toplantısına davet edilmiş. </i>(O toplantının Abant’la bir ilgisi yok, yazımda böyle bir şey söylemedim A.G.)<i> 10-15 kişilik bir akademisyen gazeteci grubu olarak, askeri vesayeti tartışmışlar... Diyor ki, ‘Toplantıda aramızdan biri, belki de askerî vesayeti ortadan kaldırmanın yegâne yolunun, başarısız kalmış bir askerî darbe girişiminin ardından eski ve yeni darbecilerin derdest edilip yargılanmaları olduğunu savundu.’<br/><br/></i><i>“Balyoz’un tamamen komplo olduğu ortaya çıktığına göre, demek ki bu komplo, ‘o kişi’nin bu parlak fikri üzerine inşa edilmiş! Düşündüm de Alper Görmüş bunu niye yazdı?! Bu yazı, davanın bugün geldiği noktada, tamamen bir itiraf yerine geçer!<br/><br/></i><i>“Bu noktayı ya ‘boş bulunup’ ya saflığından ya kendine ve davaya olan aşırı inancından veya ‘kendini kurtarmak’ için yazdı... Bu komployu kimlerin hazırladığına bir işaret olarak. Görmüş, aynı yazıyı bugün yazar mıydı?!”</i></p>
<p>(<b>Cüneyt Arcayürek</b> de 27 mayısta aynı iddiaları tekrar etmişti. O nedenle ben bundan sonrasında sadece Orhan Bursalı’nın yazısı üzerinden gideceğim.)<br/> </p>
<h3><br/>Bursalı yazımı okudu mu?</h3>
<p>Merak ediyorum, acaba Orhan Bursalı bu yazısını yazmadan önce benim 4 Kasım 2011 tarihli yazımı okudu mu? Okumamış ve sadece Bilgin Balanlı’nın alıntılarıyla yetinmiş gibi geldi bana.
                                    	<br/><br/>
<a class="lnk2" href="/web/20120902021052/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-ilahi-bursali-ilahi-arcayurek.htm), [web.archive.org (arşiv bağlantısı)](http://web.archive.org/web/20120902021052/http://www.taraf.com.tr:80/alper-gormus/makale-ilahi-bursali-ilahi-arcayurek.htm)
