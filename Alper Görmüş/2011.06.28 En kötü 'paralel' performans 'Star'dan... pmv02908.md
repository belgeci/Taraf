# En kötü ‘paralel’ performans ‘Star’dan...

*Alper Görmüş 28.06.2011*

<div class="yazi"><p>Dans partnerlerini kıyasladığımızda, paralel merkez medyanın işinin geleneksel merkez medyadan daha zor olduğunu söylemiştim geçen yazımda. Çünkü geleneksel merkez medyanın partnerinin (devlet) dans sırasındaki –bazı yasaklar ve sınırlardan ibaret olan– figürleri çok daha belirgin ve basitti ve fazlaca değişmiyordu. Bu nedenle de geleneksel merkez medya, yayın çizgisinde ikide bir değişiklik yapmak zorunda kalmıyor, böylece <b>“tutarlı” </b>bir çizgi izliyor izlenimi veriyordu.</p>
<p>Buna karşılık paralel merkez medya, partneri hükümet ve iktidar siyasetçileri olduğu için çok daha belirsiz ve karmaşık figürlerle karşı karşıya kalıyor, partnerinin zikzaklarına uyunca da zor durumda kalıyordu.</p>
<p>Doğrusu, bu söylediklerimi tümüyle doğrulayacak taze bir örneğin bu kadar kısa bir süre içinde ortaya çıkabileceğini beklemiyordum, fakat çıktı; hem de tam önceki yazının sonunda verdiğim muhayyel örneğin ete kemiğe bürünmüş haliyle çıktı:</p>
<p><b><br/>“Paralel merkez medyanın ‘partner’ sorunu”</b> (<i>Taraf</i>, 24 haziran) başlıklı o yazı, şu cümlelerle sona eriyordu:</p>
<p><i><br/>“Taze bir örnekle bitireyim: Hükümet, Hatip Dicle’nin vekilliğinin düşürülmesinde, Tayyip Erdoğan’ın milletvekilliği seçilmesi sürecini hatırlatıp ‘gerekirse Anayasa değişikliği’ sözüyle ‘düzeltme’ yönünde bir inisiyatif kullanacağını söyleseydi, paralel merkez medya bugün nasıl bir yayın yapardı? Peki, bu tavır doğruysa, bugün neden Başbakan’ı ve AK Parti’yi o yönde teşvik eden bir çizgi izlenmiyor?”</i></p>
<p><b><i><br/>Star</i></b><b>’dan “yüce yargı” güzellemeleri</b></p>
<p>Ben o yazıyı yazdığımda, Hatip Dicle’nin milletvekilliği iptal edilmişti, fakat Ergenekon ve KCK sanıklarına dair mahkemeler henüz bir karar vermemişti; dolayısıyla soruyu sadece Hatip Dicle yönünden sormuştum. Yazıyı gazeteye gönderdikten birkaç saat sonra, İstanbul 13. Ağır Ceza Mahkemesi’nin <b>Cumhuriyet Halk Partisi (CHP) milletvekilleri Mustafa Balbay ile Mehmet Haberal</b>’ın tahliye taleplerine <b>“ret”</b> kararı verdiğini öğrendim. Daha sonra da, biliyorsunuz, ilgili mahkemeler, KCK davasından yargılanan bağımsız milletvekilleri ve <b>MHP Milletvekili Engin Alan</b>’ın tahliye taleplerini de reddettiler.</p>
<p><i><br/>Star</i> gazetesi 24 haziranda Balbay ve Haberal’ın tahliye edilmeyişinde herhangi bir sorun görmediğini, ortada tartışılacak bir şey bulunmadığını imâ eden bir manşetle yayımlandı: <b>“Ergenekon’dan çıkış yok...”</b></p>
<p>Gazete, 25 haziranda ise bir tam sayfasını, <b>“yargı iradesi-milli irade”</b> tartışmasına yine hiç girmeksizin (buraya bir mim koyun, çünkü 26 haziranda mesele tamamen bu eksene kayacaktır –az sonra–) mahkeme kararlarının <b>“yerindeliğine” </b>ayırmıştı. </p>
<p>Sayfanın ana bölümünde, <b>“Ergenekon-Balyoz-KCK vekilleri neden hapiste?” </b>başlıklı haberde, mesele sanki sanıklara isnat edilen suçlamalarmış gibi tek tek bütün sanıkların neyle suçlandıkları anlatılıyordu. </p>
<p>Bence bunların içinde en tuhafı, <b>KCK sanıkları Gülser Yıldırım ve Faysal Sarıyıldız</b>’a dair olanıydı. Bu iki milletvekilinin suçu, <b>“Öcalan’ın emriyle hareket ettiler” </b>ortak başlığıyla duyurulmuştu okurlara.
                                    	<br/><br/>
<a class="lnk2" href="/web/20111014111700/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111014111700/http://taraf.com.tr/alper-gormus/makale-en-kotu-paralel-performans-star-dan.htm)
