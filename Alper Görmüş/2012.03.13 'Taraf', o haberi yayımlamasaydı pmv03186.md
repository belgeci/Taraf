# ‘Taraf’, o haberi yayımlamasaydı?

*Alper Görmüş 13.03.2012*

<div class="yazi"><p><i>Taraf</i>’ın,<b> Stratfor</b> yazışmalarında Başbakan Tayyip Erdoğan’a iki yıl ömür biçildiğini duyurduğu haberi büyük bir gazetecilik tartışmasına yol açtı. Ahmet Altan, <b>“Bu iddia bugün yeryüzünde yaklaşık 28 gazetenin elinde, yarın bütün dünyaya açık olacak, eğer öyle olmasa belki de gazetecilik kurallarını çiğner ve haberi görmezden gelirdik” </b>diye yazdı.</p>
<p>Ben, öyle olmasaydı, haber dünyada sadece <i>Taraf</i>’ın elinde olsaydı da yayımlanması gerektiğini düşünüyorum.</p>
<p>Gazetecilik tarihi, bu türden, üzerinde <b>“yayımlanmalı-yayımlanmamalı”</b> tartışması yapılan haberlerle doludur; bu da onlardan biri oldu. </p>
<p>Yayımlandıktan sonra etrafında fırtınalar kopartılan ve <b>“zararları” </b>anlata anlata bitirilemeyen haberlerin, yayımlanmayacak olsalardı ne tür zararlara yol açabilecekleri üzerinde pek durulmaz. Oysa, bu tarz bir ele alış bazen son derece zihin açıcı olabilir.</p>
<p>Bazı haberler, belirli bir tarihsel momentte devlet ve hükümet yetkilileri, medya ve hatta kamuoyunun geniş kesimleri tarafından <b>“kamusal” </b>çıkarlara aykırı olarak değerlendirilebilir. Fakat belli bir momentte öyle algılanan kimi haberlerin tarih tarafından aklandığı; <b>“kamusal çıkar”</b>ın ilk anda göründüğünün tersine haberin yayımlanmamasında değil yayımlanmasında yattığının ortaya çıktığı da sık sık şahit olunan bir gazetecilik durumudur.</p>
<p>O nedenle, <b>“tarihin müsveddecileri” </b>olan gazeteciler, haberleri <b>“kamusal çıkar”</b> parametresiyle değil (çünkü o anda hangi tutumun kamusal çıkarla uyumlu olduğu bilinemez), <b>“kamuoyunun bilme hakkı” </b>parametresiyle değerlendirmelidirler.<br/></p>
<p></p>
<h3><br/>Kennedy ve Washington Post</h3>
<p>Belli bir tarihsel anda ve ilk bakışta <b>“kamusal çıkar”</b>lara aykırı gibi görülüp yayımlanmayan, fakat tarihin nihai hükmünü tam tersinden verdiği gazetecilik örneklerinin en ilginçlerinden birini kısaca hatırlayalım... </p>
<p>Küba’da Fidel Kastro ve arkadaşlarının iktidarı ele geçirmesinden sonra CIA, ABD’deki Kübalı göçmenleri kullanarak Domuzlar Körfezi’nden bu ülkeye bir çıkarma yapıp devrimi boğmayı planladı (1961).<br/><br/><i>Washington Post </i>çıkarmayı istihbar etti ve elde ettiği bütün bilgileri çıkarma öncesinde yayımlamaya karar verdi. Fakat <b>haberin hazırlandığı gece ABD Başkanı Kennedy bir adamını gazeteye gönderdi ve gizli çıkarmayı fâş edecek bu haberin ABD ulusal çıkarlarına açıkça aykırı olduğunu söyledi</b>.<b> </b></p>
<p>Aslında gazete yönetimini basbayağı tehdit etmişti ABD Başkanı... <i>Post</i>, tehdide boyun eğdi ve haberi basmamaya karar verdi. </p>
<p>Çıkarma girişimi büyük bir rezaletle sonuçlandı; olay bugün dahi ABD tarihinin en utanç verici sayfalarından biri olarak kaydedilir.</p>
<p>Bir yıl kadar sonra Kennedy <i>Washington Post</i>’u ziyaret edip yazıişleri toplantısına katıldı. Orada mealen şu itirafta bulundu: <b>Keşke bize direnip haberi yapsaydınız ve böylece biz de o saçma işe kalkışmasaydık. Meğer o gün ulusal çıkarlarımız haberin yayımlanmamasında değil yayımlanmasındaymış.
                                    	<br/><br/>
<a class="lnk2" href="/web/20120902045459/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</b></p></div>

Kaynak: [taraf.com.tr](http://www.taraf.com.tr:80/alper-gormus/makale-taraf-o-haberi-yayimlamasaydi.htm), [web.archive.org (arşiv bağlantısı)](http://web.archive.org/web/20120902045459/http://www.taraf.com.tr:80/alper-gormus/makale-taraf-o-haberi-yayimlamasaydi.htm)
