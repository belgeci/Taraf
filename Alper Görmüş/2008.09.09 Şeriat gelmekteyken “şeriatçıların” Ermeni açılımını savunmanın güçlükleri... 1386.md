# Şeriat gelmekteyken “şeriatçıların” Ermeni açılımını savunmanın güçlükleri...

*Alper Görmüş 09.09.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>Şeriatın gelmekte olduğu hususunda Deniz Baykal ve Cumhuriyet Halk Partisi’nin (CHP) “laiklik” çizgisiyle fazlaca bir sorunu olmayan “sol”dan bazı kalemler, Baykal’ın, Cumhurbaşkanı Gül’ün Ermenistan’ı ziyaretiyle bir kez daha açığa çıkan “milliyetçilik” çizgisine ciddi itirazlar yöneltiyorlar.</p><br/>
<p>Kemalist “sol”u da (CHP) katarak en geniş anlamıyla söylüyorum: Ergenekon meselesi nasıl “sol”da ciddi bir fikrî bölünme yarattıysa, Ermenistan ziyareti de benzer bir etkiye yol açmış görünüyor. Sol’un iki ucuna “kemalist sol” ve “özgürlükçü sol”u (isterseniz “liberal sol”) yerleştirerek bir kıyaslama yaparsak durum şöyle görülüyor: Ortadaki geniş blok, Ergenekon tartışmaları sırasında, argümanları farklı olsa da “kemalist sol”a yakın bir pozisyon almıştı, Ermenistan gezisi tartışmalarında ise bunun tam tersini gözlüyoruz.</p><br/>
<p>Bu tespiti doğrulayabilecek, şu son birkaç günde kaleme alınmış çok sayıda köşe yazısı okudum. Onların tümünden kısa kısa söz etmektense, derdimi, ülkede bir “İslami faşizm”in hüküm sürdüğü hususunda CHP’yle hemfikir iki <i>Milliyet</i> yazarının yazılarından geniş alıntılar yaparak daha iyi anlatabileceğimi düşünüyorum. Sözünü ettiğim iki solcu yazar, Kadri Gürsel ve Ece Temelkuran...</p><br/>
<p>Bu yazıda iki şey yapmaya çalışacağım: Önce, iki yazarın yazılarının üzerinden giderek CHP çizgisi ile aralarında oluşan farkları gösterecek, ardından da başlıkta sorduğum soruya cevap vermeye çalışacağım. Şu soruya yani: Bir taraftan “Şeriatın gelmekte olduğuna” inanıp, bir taraftan da bu işin sorumlularının “Ermeni açılımı”na destek vermek mümkün müdür? </p></font><b><font face="Times New Roman TUR" size="4"><br/>
<p>“Baykal dışarı, CHP kümeye”</p></font></b><i><font face="Times New Roman TUR"><br/>
<p>Milliyet</p></font></i> dış haberler müdürü ve yazarı Kadri Gürsel, öfkesi daha başlığından belli olan (“Baykal dışarı!”... O olmazsa “CHP kümeye!”) yazısının girişinde CHP’nin sergilediği siyasetin “aşırı milliyetçi” bir karakter taşıdığını ve tabanının taleplerinden uzak olduğunu anlatıyor:</p><br/>
<p>“CHP’nin sergilediği bu aşırı milliyetçi muhalefetin, kendini bir yerde mecbur hissederek bu partiye oy vermeye devam eden modern kentli orta sınıflara, burjuvalara, Alevilere, gençlere, işçilere, kısacası CHP’nin, varlığını küçülerek sürdüren seçmen tabanına hiçbir sosyal ve ekonomik fayda vaat etmediği aşikârdır.”</p><br/>
<p>Gürsel, meseleye salt “pragmatik” bir açıdan bakmıyor. Yazısının ilerleyen bölümlerinde, CHP’nin Avrupa Birliği, Kürt sorunu, Kıbrıs gibi konulardaki tutumunun “sol”la bir ilgisinin olmadığını ima ederek ideolojik bir eleştiri de yapıyor.</p><br/>
<p>Ece Temelkuran da “Erivan seferi”ni topa tutan Baykal’ı ağır bir biçimde eleştiriyor. Onun satırları da şöyle:</p><br/>
<p>“Şimdi Türkiye’nin Ermenistan’la olan ilişkisi/ ilişkisizliği de bir top peşinde koşarken iyileştirilmeye gayret edilecek. Güzel. Destekliyoruz. Hiç yoktan iyidir. Başta Deniz Baykal olmak üzere herkese bu girişimi desteklemek düşer.</p><br/>
<p>Gidinin milliyetçisi Fatih Terim’in bile hakkında aklı başında cümleler kurmaya çalıştığı bu maç için herhalde bir sosyal demokrat parti liderinin de ‘Ben de Bakü’ye giderim’ cümlesinden biraz daha gelişmiş bir açıklama yapması beklenir. Yoksa ‘Ergenekon’un avukatı’ olmak ile barış ve kardeşlik isteyenlere idam isteyen savcı olmak arasındaki mesafe o kadar mı kısadır? Deniz Bey, dün 6 Eylül’dü, bugün 7 Eylül ve siz de hatırlarsınız, insanlar öfkenin peşinden gitmeye ne teşnedir.” </p><br/>
<p></p><b><font face="Times New Roman TUR" size="4"><br/>
<p>Hangisi tutarlı?</p></font></b><font face="Times New Roman TUR"><br/>
<p>Söylemeye gerek yok herhalde: Ben, 7 Eylül tarihli <i>Milliyet</i>’te geziye ateş püsküren Melih Aşık gibi yazarların değil, aynı günkü yazılarından alıntılar yaptığım Gürsel ve Temelkuran’ın yanındayım ve onlar gibi düşünüyorum. Fakat söylemek zorundayım, Melih Aşık’ı, benzerlerini ve bu arada <i>Cumhuriyet</i> gazetesini ve CHP’yi onlardan daha tutarlı buluyorum. </p><br/>
<p>Neden böyle düşündüğümü anlatmaya çalışayım... </p><br/>
<p>Şu yukarıda sıraladığım, fikirlerine katıldığım ve katılmadığım kişi ve kurumların ortak bir yanları var: Tümü, iktidarda bulunan partinin bir “İslamcı diktatörlük” peşinde koştuğuna ve bir süre sonra da bunun mukadder olacağına inanıyorlar. Bu tespit doğruysa eğer, karşımızda bir “demokrasi düşmanı” var demektir ve böyle bir durumda bütün enerjinin o “düşman”ın “imhasına” yönlendirilmesi yerinde olur. Hem zaten böyle bir iktidarın “Ermeni açılım” yapması doğasına aykırıdır; eğer buna benzer bir şey varsa ortada, bu da “takiye” sayılmalıdır. Eh, böyle bir durumda da yapılacak iş, iktidarın girişimini desteklemek değil “takiye”yi açığa çıkarmak olmalıdır.</p><i><br/>
</i><p>Cumhuriyet gazetesi yazarı Oktay Akbal, 2002 seçimlerinin hemen ardından, AK Parti’ye karşı politikanın “AKP yıkılmalıdır”dan ibaret olmak gerektiğini yazmış, şunu doğru bunu yanlış yaptı türünden bir muhalefet anlayışına şiddetle karşı çıkmıştı. Bu, “düşman”a karşı bir mücadele yöntemiydi ve yukarıdaki varsayımı doğru kabul ettiğimizde, tutarlı bir tespitti.</p><br/>
<p>Gerçekten de, eğer AK Parti şeriatçıysa, üstelik de dizginleri “emperyalizm”in elinde bir partiyse (“ılımlı İslam”), bu partinin yürüttüğü Ermeni açılımını ferah ferah desteklemek hakikaten çok zordur. Kendi içinde problemlidir, çelişkilidir ve uzun vadede sürdürülemez bir siyasettir. </p><br/>
<p>CHP, bunun bir “paket” olduğunu, bu paketin bir kısmını savunup bir kısmını savunmamanın bir çelişki olacağını gayet iyi görmüş durumda. Ülkede bu “paket”e oy veren, onun delinmesine razı olmayan bir laik kesim var ve bu kesim Kadri Gürsel’in şu satırlarında zannettiği gibi AK Parti’nin Ermeni açılımına destek vermeye hazır değil:</p><br/>
<p>“Dönüp CHP’ye bakınca, mesela İzmir’de, İstanbul’un Şişli, Beşiktaş, Kadıköy ve Bakırköy gibi ilçelerindeki seçmenleri arasında yaygın bir Ermeni düşmanlığı mı var acaba diye sorunca, ‘evet’ diyemiyorum. Baykal’ın tavrının seçmen kaygısından ileri geldiği kanaatinde değilim. Onun sorunu seçmeniyle bağ kuramamak.”</p><br/>
<p>Hiç katılmıyorum. Baykal, tam tersine seçmeninin duygularını yansıtabildiği için bu kadar rahatça ağzına geleni söylüyor. Kadri Gürsel açsın baksın Şişli, Beşiktaş, Kadıköy, Bakırköy gibi ilçelerdeki şehirli-ulusalcı kimselerin yaptığı internet sitelerini... Orada göreceği, AK Parti’nin şeriatçılığının, AB düşmanlığının, Kürt alerjisinin, Ergenekon’un Amerikan işi olduğunun, Ermenilerin de çok olduğunun bir bileşimi olacaktır. Ya da uğraşmaya ne hacet, açsın baksın saydığı ilçelerdeki CHP seçmeninin gazetesi <i>Cumhuriyet</i>’i, orada göreceği de farklı olmayacaktır.</p><br/>
<p>Şu sözler de Kadri Gürsel’in:</p><br/>
<p>“Ülkenin modernleşmesi ve dışa açılmasından büyük pay alan kesimlerin laiklik ve yaşam tarzları konusundaki haklı kaygıları olmasaydı, içe kapanmacı CHP bu kesimlerden böyle ziyadesiyle oy alabilir miydi?”</p><br/>
<p>İşte ben de bunu anlatmak istiyorum: Bu “kaygı”lar gerçeğe tekabül ediyorsa, üstüne üstlük ortada bir de “Şeriatı Türkiye’ye empoze eden bir küresel çete” varsa, mücadelenin eksenini elbette o oluşturur ve başka her şey ona tâbi olur.</p><br/>
<p>Ya da bu kaygılar gerçeğe tekabül etmiyordur, üretilmiştir ve bu sayede siyaseten alıklaştırılmış geniş kesimlerin kendisine bu kaygıları yaşatan partiyi düşman bellemesi sağlanmıştır. Eh, bu durumda sözünü ettiğimiz geniş kesimlerin, kendisini yaşamsal kaygılara gark edenlerin bütün girişimlerini veto etmelerinden daha doğal ne olabilir?</p><br/>
<p>Fakat bu “Beşiktaşlı, Kadıköylü, Bakırköylü, Şişlili” insanların o hale gelmelerinde Kadri Yüksel, Ece Temelkuran gibilerinin payı nedir? Onların da bu soruyu kendilerine sormalarında sayısız fayda var. Bunu yapmayıp, bu insanların “suyuna giden” bir partiyi eleştirmeleri pek hakkaniyetli bir tutum sayılmaz.</p></font>

<br/>


<div id="taraf_not">
</div>

</div>


</div>
