# “Yeni Millî Görüş”ün başbakanı mı?

*Alper Görmüş 17.07.2012*

<div class="yazi"><p>2009 yılının bahar aylarında Aktüel dergisi için kaleme aldığım <strong>Numan Kurtulmuş</strong> portresinde, onun, <strong>Fazilet Partisi’</strong>nin <strong>“gelenekçiler”</strong> ve<strong> Tayyip Erdoğan’</strong>ın başını çektiği <strong>“yenilikçiler”</strong> olarak ikiye bölünmesinin arifesinde (2001) sarf ettiği şu cümleleri hatırlatmıştım:</p>
<p><strong>“Öyle anlaşılıyor ki bir ayrışma olacak ama bu geçici bir dönemdir. Bir gün gelecek, nerede kalmıştık, diyerek yeniden bir Türkiye ideali etrafında Milli Görüş yeni söylemiyle bütün kadrolarını bir araya getirecektir.”</strong></p>
<p>Portrede, Kurtulmuş’un bir gün oluşacağını söylediği <strong>“Milli Görüş yeni söylemi”</strong>ni bambaşka bir açıdan yorumlamıştım. Oysa şimdi, onun AK Parti’ye katılmasının arifesinde bu sözler yepyeni anlamlara gebe gibi duruyor.</p>
<p>Numan Kurtulmuş, Tayyip Erdoğan’ın Çankaya’ya çıkmasından sonra AK Parti’nin başına geçecekse, onunla ilgili olarak bugün de 2009’daki gibi düşünen biri olarak ben şöyle derim: Böyle olacaksa eğer, AK Parti de siyaset de olumlu anlamda değişecektir. Sözünü ettiğim portreyi <strong>(“‘Ata’ fakat ‘erkil’ değil”</strong>) biraz kısaltarak sizin de dikkatinize sunuyorum.</p>
<p>Ben de şaşkınım <strong>Ahmet Hakan</strong> gibi... Kendisi, <strong>Numan Kurtulmuş’</strong>un <strong>Saadet Partisi</strong>’nin genel başkanlığına getirileceğinin kesinleşmesinden hemen sonra katıldığı bir televizyon programında <strong>“ondan hiçbir şey olmaz”</strong> demişti. Çok değil, bundan beş-altı ay sonra ise <strong>“Bir şaşkının notları” </strong>başlığı altında şöyle yazacaktı:</p>
<p><strong>“Şaşkınım... Çünkü Numan Kurtulmuş’tan ‘çok şey’ olacak gibi...”</strong></p>
<p>Numan Kurtulmuş, Saadet Partisi’nin genel başkanlığına getirildikten sonraki performansıyla beni de çok şaşırttı. Fakat bu benim ikinci şaşkınlığım... İlkini, bundan on bir yıl önce, Fazilet Partisi’nin İstanbul kurucu il başkanlığı görevine başladığında yaşamıştım. Birkaç saat süren başbaşa bir sohbetin ardından kendi kendimle kaldığımda şöyle düşünmüştüm: Bu kadar sakin bir insan, kalabalıklarla yaşamanın <strong>“tarz”</strong> haline geldiği bir hayatı kaldıramaz, tez zamanda sıtkı sıyrılır ve kendisi için en uygun iş olan akademisyenliğe geri döner.</p>
<h4><br/>Dönmedi ve ben hâlâ şaşkınım.</h4>
<p>Şaşkınlığımın ikinci perdesini, parti liderliğini müteakip katıldığı televizyon programlarındaki performansına şahit olduktan sonra yaşamaya başladım. Benim on bir yıl önce karşılaştığım insan, evet, belli ki çok iyi, samimi, güvenilir, güleryüzlü, hoşsohbet biriydi ama doğrusu ondan bir parti lideri çıkabileceğine hiç ihtimal vermemiştim.</p>
<p>Onun siyasetteki bu direnci, ilk karar ânında <strong>“Oğlum yalan bilmezsin, ayak oyunu bilmezsin, senin siyasette ne işin var?”</strong> diye soran annesini de hiç kuşkusuz çok şaşırtmıştır.</p>
<p>Numan Kurtulmuş’ta annesini, beni, Ahmet Hakan’ı ve birçok kimseyi şaşırtan bir sihir olduğu muhakkak. Ben bu sihrin siyasetinden ve projelerinden değil (orada büyük bir sorun var), birey olarak zihniyetinden, karakterinden ve tavırlarından kaynaklandığı kanaatindeyim.</p>
<h4><br/>Kendi hukukunu çiğneten...</h4>
<p>Başlıktaki <strong>“‘Ata’ fakat ‘erkil’ değil”</strong>i, belki ilk okuyuşta düşünebileceğiniz gibi <strong>“erki (iktidarı) yok”</strong> anlamında kullanmadım.
                                    	<br/><br/>
<a class="lnk2" href="/web/20120902014312/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-yeni-milli-gorus-un-basbakani-mi.htm), [web.archive.org (arşiv bağlantısı)](http://web.archive.org/web/20120902014312/http://www.taraf.com.tr:80/alper-gormus/makale-yeni-milli-gorus-un-basbakani-mi.htm)
