# ‘OdaTV’ iddianamesi (1)

*Alper Görmüş 20.09.2011*

<div class="yazi"><p><i>OdaTV</i> iddianamesi açıklandı... Artık, davanın sanıklarına yöneltilen suçlamaları biliyoruz... Bu köşede iki, belki de üç yazıda iddianame ve suçlamalarla ilgili düşüncelerimi ifade edeceğim. </p>
<p>Bugünkü yazının birinci bölümünde iddianamedeki gerçek suçlamanın ne olduğu ve basında bunun karşısına yerleştirilen savunma çizgisinin problemleri üzerinde duracağım. İkinci bölümde ve sonraki yazılarda ise iddianamenin problemlerini ele alacağım. </p>
<p>Basındaki savunma çizgisini kabaca şöyle ifade edebiliriz: Davanın sanıkları, yaptıkları gazeteciliğin (<b>Soner Yalçın ve <i>OdaTV</i> editörleri</b>), yazdıkları kitapların (<b>Nedim Şener ve Ahmet Şık</b>) içeriklerinden hoşlanılmadığı için böyle bir muameleye uğruyorlar... </p>
<p>Böyle bir savunma, şu karşı atakla çöker: O halde benzer içerikteki gazetecilikler, benzer içerikteki kitaplar neden benzer bir takibata uğramıyorlar?</p>
<p>Bu türden savunmalar <b>sen-ben-bizim oğlan</b> çevresinde iş görür, fakat <b>“deplasmana”</b> çıkıldığında işler zorlaşır.</p>
<p>Aslında bu savunma çizgisi, <b>“iktidardaki düşman”</b>a, <b>“bir şeytanlar topluluğu olan cemaat”</b>e karşı kullanışlılık potansiyeli taşıyan her durumda başvurulan tipik savunma çizgisi olarak çıkıyor karşımıza... Hakiki suçlamalar üzerinden değil de onların maksimum ölçüde abartılmış biçimleri üzerinden yürütülen bu türden <b>“hücum-savunma”</b>lar bir noktada kaçınılmaz olarak <b>“hava yapıyor” </b>ve bilahare hakiki suçlamalara karşı hakiki bir savunma çizgisine dönülse bile, ortaya çıkan inandırıcılık sorunu savunmanın etkisini azaltıyor.</p>
<p>Tam bu noktada Ahmet Şık’ın kitabının yayımlanmasının engellendiği günlerde yürütülen kampanyanın temel sorusunu hatırlayabiliriz: <b>“Kimbilir, içinde hükümeti ve cemaati rahatsız edecek ne tür bilgiler ve belgeler vardı da, yayımlanmamış bir kitabın toplatılması gibi bir cürüm göze alınabildi?”</b></p>
<p>Sonra ne oldu? Kitap internette yayınlandı ve böyle bir içeriğinin olmadığı anlaşıldı. Bu sonucun, Ahmet Şık’ın ve onu savunanların elini güçlendirdiğini sanırım hiç kimse öne süremez.</p>
<h3><br/>Aynı hata iddianameden sonra da sürüyor...</h3>
<p>Soner Yalçın’ın <b>“muhalif gazetecilik yaptığı”</b>, Nedim Şener ve Ahmet Şık’ın da <b>“cemaati rahatsız edecek kitaplar yazdıkları” </b>için suçlandıklarını temel alan savunma çizgisi, iddianamenin açıklanmasından sonra da devam etti; bu çerçevede düne kadar yazılmış bütün yazıları okudum, durum böyle... (Sözünü ettiğim savunma çizgisi, tartışmayı Şener ve Şık üzerinden yürüttüğü için, bundan sonrasında ben de öyle yapacağım.) </p>
<p>Oysa biliyoruz ki, suçlama böyle değildir. Suçlama, Şener ve Şık’ın <b>“Ergenekon terör örgütünün talimatları doğrultusunda, kendi iradeleriyle kitap yazdıkları”</b>dır.</p>
<p>Oysa bir kitabın yazarı tarafından yayımlanması ile –iddianamede iddia edildiği gibi– bir terör örgütünün talimatı doğrultusunda yayımlanması arasında dağlar kadar fark vardır.
                                    	<br/><br/>
<a class="lnk2" href="/web/20111224190509/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-odatv-iddianamesi-1.htm), [web.archive.org (arşiv bağlantısı)](http://web.archive.org/web/20111224190509/http://www.taraf.com.tr:80/alper-gormus/makale-odatv-iddianamesi-1.htm)
