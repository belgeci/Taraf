# Silivri’ye Diyarbakır’dan bakmak...

*Alper Görmüş 27.07.2012*

<div class="yazi"><p><i>Bizim ülkemizde <b>“propaganda” </b>deyince, akla, araç olarak gerçeğin abartılı biçimlerinin ya da düpedüz yalanın kullanıldığı bir siyasi mücadele biçimi geliyor. Oysa etkili propaganda gerçekler üzerine kurulur.</i></p>
<p><i><br/>Propagandanın bu biçimi, özündeki zafiyet nedeniyle orta ve uzun vadede kendisinden beklenen siyasi yararları sağlamaz. Öte yandan bu türden propagandalar bazı durumlarda <b>ahlaki problemlere</b> de yol açarlar. Geçenlerde <b>Cezmi Ersöz</b>’ün <b>Balçiçek İlter</b>’in programında dile getirdiği gibi mesela: Ersöz, iktidarın günümüzdeki baskıcı ve otoriter uygulamalarını 12 Eylül dönemiyle karşılaştıranlar olduğunu hatırlattı ve bunu, o dönemin korkunç uygulamalarına maruz kalanlara karşı bir saygısızlık olarak gördüğünü söyledi.</i></p>
<p><i><br/>Benzer bir sorun, <b>Diyarbakır 5 No’lu Cezaevi</b> konusunda kılını kıpırdatmamışların ve oradaki mezalimin hesabının sorulması için bugün de kıpırdatmayanların <b>“Silivri Zulümhanesi”</b>nden başka cezaevi yokmuş gibi davranmalarında da yok mu?</i></p>
<p><i><br/>Aşağıda, yolu 5 No’lu’dan geçmiş bir yazar olan <b>Mesut Baştürk</b>’ün bana gönderdiği, Diyarbakır ve Silivri’yi karşılaştırdığı bir yazısına (<b>“Diyarbakır 5 No’lu ve Silivri Cezaevi”</b>) yer veriyorum.</i></p>
<p><i><br/>Yazıyı okuyunca, hiç kuşkum yok, yukarıda ifade etmeye çalıştığım ahlaki problem daha net bir biçimde canlanacak zihninizde.</i></p>
<p>***</p>
<p>İkisi de cezaevi, <b>5 No’lu</b> Diyarbakır’da, <b>Silivri Cezaevi</b> Silivri’de.</p>
<p>5 No’lu cezaevinin kapısından içeri giren, bok dolu hücrelere gidinceye kadar kalas ve coplarla öldüresiye dövülürdü; Silivri’de fiziki işkence yoktur.</p>
<p>5 No’lu’da yatan her tutuklunun yediği cop ve kalasları birbirine eklerseniz Diyarbakır’dan Silivri’ye yol olur; Silivri’de cop ve kalas yoktur.</p>
<p>5 No’lu’da hücrelerde sabahtan akşama kadar esas duruşta beklemek bir kuraldı; Silivri’de esas duruşta saatlerce beklemek diye bir kural yoktur.</p>
<p>5 No’lu’da ırkçı içerikli 45 marşı, İstiklal Marşı’nın on kıtasını, Atatürk’ün hayatını, resmî tarihi bir haftada öğrenmek mecburiyeti vardı. Öğrenemeyenler her gün ekstradan işkence görmekle karşı karşıyaydı; Silivri’de marş söyleme işkencesi yoktur.</p>
<p>5 No’lu’da her gün sınav vardı. Tutukluların sorulan soruların cevabını noktasından virgülüne kadar bilmesi zorunluydu. Örneğin, İstiklal Marşı’nın dokuzuncu kıtasının üçüncü bendi nedir? Tutuklunun soruyu bilmemesi durumunda başta kendisi, daha sonra tutukluya ders veren öğretmeni ve tüm tutuklular işkenceden geçirilirdi; Silivri’de sınav yoktur. </p>
<p>5 No’lu’da Türkçe bilmemek suçtu. Tutuklu kendisine yabancı olan bir dili en geç bir haftada öğrenmek zorundaydı; Silivri’de Türkçenin dışında başka bir dil bilmemek suç değildir.</p>
<p>5 No’lu’da pencereler kışın açılır yazın kapanırdı; Silivri’de pencereler kışın kapanır, yazın açılır.
                                    	<br/><br/>
<a class="lnk2" href="/web/20120831122208/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20120831122208/http://taraf.com.tr:80/alper-gormus/makale-silivri-ye-diyarbakir-dan-bakmak.htm)
