# Kahreden ve ümitlendiren kitap: ‘Hrant’ (1)

*Alper Görmüş 18.01.2011*

<div class="yazi"><p>Yarın <b>19 Ocak</b>... Yarın, <b>Hrant Dink</b>’in katledilmesinin üzerinden tam dört yıl geçmiş olacak.<br/><br/><b>Ümit Kıvanç </b>son yazısında (<i>Taraf</i>, 15 ocak) yere batasıca dört yılın <b>“canileri, yüzsüzleri, yüreksizleri” </b>hakkında söylenmesi gerekenleri söyledi. Yazısının son paragrafında da onlara rağmen <b>“vicdanı sağlam, adalet özlemi derin, cesur ve ahlâklı” </b>kalabilmiş insanlara bir çağrıda bulundu: <i>“19 Ocak’ta saat üçte, Hrant’ın vurulduğu saatte yanımıza gelin; Hrant’ın vurulduğu yere gelin, Agos’un önüne gelin. ‘Türkiye’, bu devlet demek değildir, gösterelim. Türkiye’nin de, bu devlete rağmen yüzünü ağartacak insanları vardır, gösterelim.”</i></p>
<p>Ben de aynı çağrıda bulunuyorum. Lütfen gelin. Bu defa önceki üç yıldan daha kalabalık olalım. Hrant Dink cinayeti davası <b>“canilerin, yüzsüzlerin, yüreksizlerin”</b> istediği biçimde bitmemeli... Çünkü bu dava yalnız alçakça bir cinayete kurban gitmiş bir insana karşı borcumuzla ilgili değildir; bu dava bizzat kendi insanlığımız, kendi onurumuz, kendi ahlakımızla da ilgilidir.</p>
<p>Gazeteci <b>Nedim Şener</b>’in yeni kitabındaki bulgular, cinayetle devlet kurumları arasındaki bağı bir kez daha gözler önüne serdi. Yeri gelmişken, başta <b>Nedim Şener</b> ve <b>Kemal Göktaş</b> olmak üzere cinayetin üzerine devlet eliyle örtülmüş örtüyü kaldırmak için çaba gösteren bütün meslektaşlarımıza buradan teşekkür ediyorum.<br/><br/><b>Hrant</b>’ın ölümünün ardından boş durmayan, bize onu anlatmaya devam eden ve böylece kaybettiğimiz varlığın önemini hatırlatan herkese teşekkür ediyorum. Bugünden itibaren üç yazı boyunca, bu fasılda çok önemli bir yeri olan <b>Tûba</b> <b>Çandar</b>’ın <b><i>Hrant</i></b> adlı kitabından söz edeceğim size. </p>
<h4><br/>Sabiha Gökçen meselesini tam anlayamadık</h4>
<p>Aslında önce <b>“Hrant Dink’in insan olarak önemi”</b> ve <b>“Hrant Dink’in kamusal figür olarak önemi”</b> başlıkları altında iki bölümlük bir plan vardı kafamda... Fakat sonra <b>Hrant Dink</b> hakkında başlatılan <b>“ölümüne kampanya”</b>nın ilk adımı olan <b>“Sabiha Gökçen’in Ermeniliği” </b>mevzuuna ayrı bir bölüm ayırmaya karar verdim (onu bu yazıda yapacağım). Çünkü kitabı okuyunca, işin bu yanına hak ettiği önemi vermediğimizi düşünmeye başladım. Daha doğrusu şöyle: Biz, bu olayı <b>Hrant</b>’a karşı kampanyanın başlangıcı olduğu için önemsedik, fakat <b>Sabiha Gökçen</b>’in Ermeni olma ihtimalinin başta Genelkurmay olmak üzere devleti neden bu ölçüde <b>“zıplattığı” </b>üzerinde yeterince durmadık. </p>
<p>Şimdi açıkçası şöyle düşünüyorum: Genelkurmay’ı bu kadar hiddetlendiren şey, bizim zannettiğimiz gibi, sembol değeri bulunan bir Türk’ün Türklüğünün sorgulanması, bunun da<b> “en Türk” </b>kurum olan Genelkurmay’ın kanına dokunması değildi. Mesele, bu yolun bir kez açılmasıydı, ki <b>Hrant Dink </b>de devamının geleceğini ima etmişti zaten. </p>
<p>Gerçeği, dayanaklarını biraz sonra göstermeye çalışacağım bu yorum yansıtıyorsa, o zaman da şu soru geliyor akla: Devleti, bu ihtimal kuvveden fiile çıkmasın diye sonu cinayete gidecek bir hassasiyet içine sokan şey neydi?</p>
<p>Ben, <b>Hrant</b>’ın ölümünün ardından yayımlanan, 1915’ten sonra Müslümanlaştırılmış Ermenilerin çocuklarının ve torunlarının kendi hakikatleriyle yüzleşmelerini anlatan birkaç kitabın medyada hiçbir yankı bulmamasının <b>Sabiha Gökçen</b> üzerinden yaratılan korku ve hassasiyetle bağlantılı olduğunu düşünüyorum.
                                    	<br/><br/>
<a class="lnk2" href="/web/20111123160209/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123160209/http://taraf.com.tr/alper-gormus/makale-kahreden-ve-umitlendiren-kitap-hrant-1.htm)
