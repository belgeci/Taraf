# Mumcu cinayetinde Hürriyet...

*Alper Görmüş 25.12.2012*

<div class="yazi"><p>Hablemitoğlu, Kışlalı ve Mumcu cinayetlerinin <b>“irtica işi” </b>değil de <b>“devlet işi” </b>olabileceğine dair güçlü işaretlerin ortaya çıktığı üç kritik anda, kamuoyunun dikkatinin yeniden <b>“olağan şüpheli”</b>ye, <b>“irtica”</b>ya dönmesi için <i>Hürriyet</i>’te sergilenen gayreti ele aldığım üç bölümlük dizinin son bölümüne gelmiş bulunmaktayız.<br/><br/><i>Hürriyet</i>, <b>Hablemitoğlu</b> cinayetinin beşinci, <b>Kışlalı </b>cinayetinin de dördüncü gününde devreye girmiş (daha doğrusu birilerinin bir koşu getirip gazetenin kucağına bıraktığı haberleri manşetine çekmiş), ortaya dökülen kuşkuları <b>“yok, yok, irtica” </b>diyerek savuşturmaya çalışmıştı. (Okumayanlar, bu yazılar için 18 ve 21 aralık tarihli <i>Taraf</i>’a bakabilirler.)<br/><br/><i>Hürriyet</i>, <b>Uğur Mumcu </b>cinayetinde ise öncekilerin tersine cinayetten hemen sonra değil, üzerinden yedi yıl geçtikten sonra, 2000 yılının baharında girecekti devreye... Çünkü bu cinayetin <b>“devlet malı”</b> olabileceğine dair kuşkular, daha önce incelediğimiz iki cinayette olduğu gibi cinayetten hemen sonra değil, yedi yıl sonra, <b>Umut Operasyonu </b>günlerinde ortaya çıkmıştı. (Mumcu cinayetinin sonrasını, askerlerin de katıldığı birkaç yüz binlik cenaze törenini hatırlayın; o günlerde basının tamamı Mumcu’yu <b>“irticacılar”</b>ın öldürdüğü hususunda hemfikirdi, ortada hiçbir kuşku yoktu.)<br/><br/><br/></p>
<h3>Umut Operasyonu başlıyor...</h3>
<p><b><br/></b>2000 yılında, 28 Şubat’ın <b>“bin yıl” </b>süreceğine inanılmaya devam ediyordu. Fakat bunun için, sayıları milyonlarla ifade edilen laik asabiye sahiplerindeki <b>“irtica</b> <b>korkusu”</b>nu sürekli diri tutacak yeni <b>“malzeme”</b>lere ihtiyaç vardı. Bugünden geriye bakıldığında bu malzemelerden biri olduğu hususunda hiçbir kuşku kalmamış bulunan <b>Umut Operasyonu</b>, kamuoyuna duyurulduğu andan itibaren yeni bir <b>“laik</b> <b>kabarma”</b>ya vesile oldu.</p>
<p>Polis, Mumcu’nun <b>“katillerinin” </b>(<b>“katil zanlısı” </b>değil!) yakalandığını ve bunların <b>“îrticai bir örgüt”</b>ün mensupları olduğunu o kadar kesin bir dille açıklamıştı ki, o koşullarda sakin kalmak ve olan bitene gazeteci kuşkusuyla yaklaşmak çok zor bir hâle gelmişti. Polisin her dediğinin gazetecilerin kalelerine gol olarak girdiği günlerdi. O kadar ki, gazeteler ilk gün (7 Mayıs 2000) haberi, hepsi de manşetten olmak üzere polis gibi <b>“katiller”</b> diyerek ve <b>“kesin” </b>hükmünde vermişlerdi:</p>
<p>“Katiller yakalandı” (<i>Zaman</i>) / “Katil yakalandı” (<i>Sabah</i>) / “Ecevit: Katil elimizde” (<i>Sabah</i>) / “Katiller bulundu” (<i>Yeni Binyıl</i>) / “Bombayı koyan İranlı” (<i>Hürriyet</i>) / “Mumcu Suikasti çözüldü” (<i>Ortadoğu</i>) / İran’dan para aldılar” (<i>Milliyet</i>) / “İşte o bombacılar” (<i>Star</i>).
                                    	<br/><br/>
<a class="lnk2" href="/web/20121231210242/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-mumcu-cinayetinde-hurriyet.htm), [web.archive.org (arşiv bağlantısı)](http://web.archive.org/web/20121231210242/http://www.taraf.com.tr:80/alper-gormus/makale-mumcu-cinayetinde-hurriyet.htm)
