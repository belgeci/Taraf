# Davalar ‘hükümete rağmen’ mi açıldı? (2) 

*Alper Görmüş 03.04.2012*

<div class="yazi"><p>Cuma günü, Balyoz davasının son duruşmasında <b>emekli Orgeneral Ergin Saygun</b>’un sözlerinin bir kez daha akla getirdiği bir sorunun cevabını aramaya başlamıştık: <b>“Ergenekon ve darbe davaları hükümete rağmen mi açıldı?”</b></p>
<p>Hatırlayacaksınız, davanın tutuklu sanıklarından Ergin Saygun, dönemin Kara Kuvvetleri Komutanı <b>Aytaç Yalman</b>’ın, <b>“Balyoz plan semineri”</b>nin ses kayıtlarını aynı ay içinde (2003 martında) <b>Başbakan Erdoğan</b>’a verdiğini söylemişti. </p>
<p>Başbakan’ın, bir yıl sonraki <b>Sarıkız </b>ve <b>Ayışığı </b>planlarını bildiği daha önce ortaya çıkmıştı. Saygun’un verdiği bilgiyle birlikte, Erdoğan’ın 2003-2004’teki bütün darbe planlarından haberdar olduğu ve bunlara karşı hiçbir soruşturma açtırmadığı kesinleşmiş oluyordu.</p>
<p>Cuma günkü yazıdan sonra iki grupta toplayabileceğim tepkiler aldım. Bunların birincisinde, özetle <b>“Diyelim ki öyle” </b>deniyordu, <b>“bunu şimdi gündeme getirmenin ne faydası var?” </b></p>
<p>Hemen söyleyeyim: Bunun üzerinde hiç düşünmedim. Ben sadece, ortaya çıkan yeni bir verinin ışığında, yazının başlığında sorduğum sorunun artık ciddi bir soru haline geldiğine kanaat getirdim ve o sorunun peşine düşmeye karar verdim. Beni bir gazeteci olarak bu aşamada bu ihtimalin gerçeğe tekabül edip etmediği ilgilendiriyor. Bilahare faydasını, zararını da tartışabiliriz. </p>
<p>İkinci eleştiri de, Mart 2003’teki Balyoz darbe planından yedi ay sonra, 15 ve 20 Kasım 2003’te İstanbul’da gerçekleştirilen bombalamalara Erdoğan’ın o zamanlar verdiği karışık, garip tepkiden yola çıkarak, Başbakan’ın saldırılarla Balyoz planı arasında bağ kurmuş olabileceğine dair akıl yürütmeme yönelikti... Bazı okurlar, <b>“komplo teorilerinin sınırında gezindiğimi” </b>öne sürdüler bu nedenle...</p>
<p>Onlara da şunu söyleyeceğim: Ben bu iddiayı ilk olarak iki yıl önce, 23 Mart 2010 tarihli yazımda öne sürmüş, o zamanlar da benzer eleştirilerle karşılaşmıştım. O tarihte, Ergin Saygun’un şimdi verdiği bilgiden habersizdik, fakat şimdi öğreniyoruz ki Başbakan daha Mart 2003’te haberdarmış Balyoz’dan. Dolayısıyla şimdi ben, Başbakan’ın Kasım 2003’teki <b>“uluslararası El Kaide terörü” </b>damgalı saldırılardan sonra verdiği <b>“karışık” </b>mesajın <b>“iç”</b>e ve doğrudan doğruya Balyoz plancılarına yönelik olduğuna dair iddiamı daha da güçlü bir biçimde öne sürme hakkını görüyorum kendimde. </p>
<p>Neden böyle düşündüğümü, cuma günkü yazıyı okumamış olabilecek okurlar için özet niteliğinde hatırlatmalar ve o yazıda yer almayan başka bilgiler ışığında izah etmeye çalışayım...<br/></p>
<p></p>
<h3><br/>2003 kasımında Başbakan’ın Balyoz algısı</h3>
<p>Geçen yazıda, Başbakan’ın 2003 martında sadece ses kayıtlarıyla sınırlı olan Balyoz algısının, aynı yılın kasım ayında kendisine MİT’in sunduğu <b>“Ergenekon çalışması”</b>yla birlikte çeşitlenmiş ve ürpertici bir hâl almış olabileceğini öne sürmüştüm.
                                    	<br/><br/>
<a class="lnk2" href="/web/20120621100817/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-davalar-hukumete-ragmen-mi-acildi-2.htm), [web.archive.org (arşiv bağlantısı)](http://web.archive.org/web/20120621100817/http://www.taraf.com.tr:80/alper-gormus/makale-davalar-hukumete-ragmen-mi-acildi-2.htm)
