# İkinci Hrant Dink davası: Pınar Selek

*Alper Görmüş 01.02.2011*

<div class="yazi"><p><b>Hrant Dink</b>’in ölümüyle sonuçlanan <b>“Türklüğe hakaret” </b>davasıyla <b>Pınar</b> <b>Selek</b>’in yargılandığı <b>“Mısır Çarşısı patlaması” </b>davası, birlikte, kendine has bir dava kategorisi oluşturuyor. Bunlar o kadar sembolik davalar ki, bundan sonra gelecek olanlar onların birleşik adıyla anılsalar yeridir: Hrant-Pınar davaları...</p>
<p>Türkiye Ekonomik ve Sosyal Etüdler Vakfı (TESEV) tarafından yürütülen <b>“Yargıda Algı ve Zihniyet Kalıpları”</b> başlıklı araştırma birkaç yıl önce hepimizi epeyce meşgul etmişti: Özellikle de, <b>“devletin çıkarları mı adaletin gerekleri mi” </b>sorusunda hâkim ve savcılarımızın çoğunluğunun verdiği <b>“tabii ki devletin çıkarları” </b>cevabı nedeniyle...</p>
<p>Araştırmadan çıkan bu sonucu, hâkim ve savcılarımızın tartışmaya ve yoruma açık durumlarda tercihlerini devletten yana kullanmaları anlamında algılarsanız, şaşırmazsınız... <b>“Eh, bu kadarı ‘Türkiye normalleri’ çerçevesinde makuldür” </b>dersiniz, geçersiniz...</p>
<p>Araştırmayı okuduğumda aklıma gelen ilk <b>“makul”</b> örnek, 1990’ların ortalarında mahkûmiyetle sonuçlanan kendi yargılanmam olmuştu. Dava, 1993’te <i>Aktüel </i>dergisinde yayımlanan bir <b>Altan Tan</b> söyleşisinden açılmıştı. Savcılar, Kürt meselesiyle ilgili söyleşide <b>“terör örgütünün propagandasının yapıldığı”</b> (Terörle Mücadele Kanunu’nun meşhur 8. maddesi) sonucuna varmışlar, hâkimler de <b>Altan Tan</b>’ın yanı sıra derginin yazıişleri müdürü olarak beni de mahkûm etmişlerdi. Ben, yasanın çizdiği çerçeve içinde herhangi bir <b>“terör propagandasından”</b>dan söz edilemeyeceğine samimiyetle inanıyordum, fakat beraat edeceğime o kadar emin değildim. Çünkü suç isnat edilen söyleşiye baktığımda, mahkûmiyetimin <b>“akıl dışı bir zorlama” </b>olduğunu öne sürecek bir pozisyonda da değildim. Yani açıkçası, söyleşi sütten çıkmış ak kaşık değildi ve bu metinden yargılanan biri, ancak demokratik bir ülkede beraatından emin olabilirdi (“demokratik bir ülkede o dava da açılmazdı zaten” diyenler haklı).</p>
<h4><br/>Ortak özellik: Akıl dışı zorlama</h4>
<p>Sözünü ettiğim TESEV araştırması Kasım 2007’de yayımlanmıştı ve araştırmadan çıkan, <b>“devleti çıkarları ile adaletin çıkarları çelişirse devletten yana olma” </b>halinin <b>“Türkiye normalleri” </b>içinde dahi anlaşılamaz, şaşırtıcı ve isyan ettirici bir örneği daha taptaze önümüzde duruyordu: <b>Hrant Dink davası.<br/><br/></b><b>Hrant Dink</b> <i>Agos</i> gazetesinde sekiz bölümlük bir dizi yazı yazmış, savcı o yazıdan bir paragrafı çekip çıkarmış ve yazarının o paragrafla <b>“Türklüğe</b> <b>hakaret”</b> ettiği sonucuna varmıştı. Tam bir <b>“akıl dışı zorlama”</b>yla karşı karşıyaydık... Yazının bütünü okunduğunda, o paragraftan o anlamın çıkartılması, bir tarafında <b>“2 artı 1”</b>, öbür tarafında<b> “3”</b> olan bir denklemin yanlış olduğunu öne sürülmesi gibi bir şeydi. (Çünkü savcı o denklemdeki <b>“2”</b>yi görmemekte ısrar ediyor, denklemi <b>“1 eşittir 3” </b>şeklinde okuyup yanlışlığına hükmediyordu.
                                    	<br/><br/>
<a class="lnk2" href="/web/20111123155904/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123155904/http://taraf.com.tr/alper-gormus/makale-ikinci-hrant-dink-davasi-pinar-selek.htm)
