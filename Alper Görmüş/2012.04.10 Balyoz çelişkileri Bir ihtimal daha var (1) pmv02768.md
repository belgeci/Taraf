# Balyoz çelişkileri: Bir ihtimal daha var (1)

*Alper Görmüş 10.04.2012*

<div class="yazi"><p><b>Balyoz davasının en önemli delili sayılan 11 No’lu CD’de yer alan zamanlama çelişkileri</b>, baştan beri kamuoyunu meşgul eden en önemli noktalardan biri oldu. </p>
<p>Davanın bir numaralı sanığı <b>Çetin Doğan’ın kızı Pınar Doğan ve damadı Dany Rodrik</b>, CD’de çok sayıda <b>“zamanlama çelişkisi”</b> saptadılar ve bunları, birlikte yazdıkları blogda kamuoyuna duyurdular. Ciddi, cevaplanması gereken iddialardı bunlar; çünkü CD’nin hazırlandığı öne sürülen 2002 sonu- 2003 başında var olmadıkları kesin olan bazı dernek, gazete, firma vb. 11 No’lu CD’de yar alıyordu... <b>Düşünün; 2003’te oluşturulan bir CD’de, diyelim 2005’te faaliyete geçmiş bir gazete, ya da çok daha sonra adı değişmiş bir firmanın yeni adı yer alıyor!</b> Böyle şeyler...<br/><br/><b>Doğan ve Rodrik’e göre, zamanlama çelişkileri, belgelerin bir çete tarafından sonradan (2009’da) üretildiğini gösteriyordu. </b></p>
<p>Bugün dahi belgeler arasında yeni zamanlama çelişkileri bulunup kamuoyuna açıklanıyor, <b>Ergenekon ve darbe davalarına “soğuk” gazeteciler </b>sütunlarında bunları tekrar ederek kamuoyunun zihnindeki kuşkuların daha da derinleşmesine yardımcı oluyorlar.</p>
<p>Ne var ki sözünü ettiğim gazeteciler bu işi yaparken derin bir bilgisizlikle hareket ediyorlar. Bugün bile 11 No’lu CD’nin dışarıda bir yerlerde bir “çete” tarafından herhangi bir bilgisayarda kaydedildiğini zannediyorlar. Bugün bile <b>11 No’lu CD’nin kaydedildiği harddiskin 6 Aralık 2010’da Gölcük Donanması’nda yapılan aramada İstihbarat Şube Müdürlüğü’nün döşemesi altındaki gizli bölmede bulunduğunu</b> bilmeden yazıyorlar.</p>
<p>O nedenle, Balyoz davasındaki zamanlama çelişkilerini ele alacağım bu yazıda konuya dair temel noktaları da hatırlatıp özetlemeye çalışacağım.<br/> </p>
<h3><br/>Güncelleme savunması ve üstveriler meselesi</h3>
<p>Zamanlama çelişkileri etrafında dile getirilen iddiaların neredeyse tümünün TSK’da zaten tutulan ve sürekli olarak güncellendiğini bildiğimiz listelerle alakalı olması, <b>“listeler sonraki tarihlerde güncellendiği için, 2003’te var olmayan ya da adı sonradan değişen dernek, gazete, firma vb. de Balyoz belgelerinde yer alıyor”</b> izahını güçlendiriyor. (<b>Mehmet Baransu</b> <i>Taraf</i>’ta yazmakta olduğu Balyoz dizisinde <b>“güncelleme”</b>nin TSK’da rutin bir iş olduğunu, bizzat TSK mensuplarının konuşmalarından derlediği çok sayıda örnek üzerinden bir kez daha gösterdi.)</p>
<p>Fakat bu izah, güncelleme yapılan dosyaların üstverilerinin (tarih, kullanıcı adı, vb.) nasıl olup da 2003’e ait üstveriler olarak kalmaya devam ettiğini açıklayamıyor. Öyle ya, dosyanın her yenilenmesinde (ya da her güncellemede) tarihin ve kullanıcı adının da otomatik olarak değişmesi, yenilenmesi gerekirdi.</p>
<p>Doğan, Rodrik ve başkaları işte bu noktadan kalkarak, <b>“Bir sahtekârlar çetesi var, bunlar 2009’da oturup 2003’e dair bir senaryo yazmışlar” </b>iddiasını öne sürüyorlar.<br/></p>
<p></p>
<h3><br/>Gölcük’ten önce, Gölcük’ten sonra</h3>
<p>Ben, elimizde 11 No’lu CD’nin olduğu, fakat onun üretildiği bilgisayarın ve harddiskin olmadığı; dolayısıyla tartışmaların sadece CD üzerinden yürütüldüğü Aralık 2010 öncesinde, iddiaların ciddi olduğunu ve bunların savcılar tarafından mutlaka izah edilmesi gerektiğini belirten yazılar kaleme almıştım.
                                    	<br/><br/>
<a class="lnk2" href="/web/20120830195644/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-balyoz-celiskileri-bir-ihtimal-daha-var-1.htm), [web.archive.org (arşiv bağlantısı)](http://web.archive.org/web/20120830195644/http://www.taraf.com.tr:80/alper-gormus/makale-balyoz-celiskileri-bir-ihtimal-daha-var-1.htm)
