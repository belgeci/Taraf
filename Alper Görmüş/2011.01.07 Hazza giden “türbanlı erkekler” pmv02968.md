# Hazza giden* “türbanlı erkekler”

*Alper Görmüş 07.01.2011*

<div class="yazi"><p>Haksızlığa, adaletsizliğe karşı mücadelelerin tarihinin bize öğrettiği acı bir gerçek var: Haksızlığa, adaletsizliğe uğradığını düşünenlerin çoğu, özünde, saflaşmanın öbür tarafında değil de bu tarafında olmanın <b>“haksızlığına”</b>, <b>“adaletsizliğine” </b>isyan etmektedirler. Başarıya (iktidara) ulaşmış mücadelelerin neferlerinin bir süre sonra <b>“general” </b>olmaları; general olamayanların hiç değilse <b>“albay”</b>, <b>“yarbay”</b>, <b>“binbaşı” </b>olmaya çalışmaları; kimse bunlardan herhangi biri olmasın diye direnenlerin ise eski yoldaşlarıyla çarpışmak zorunda kalması başka neyi gösterir ki?</p>
<p>Cioran, <b>“en büyük zalimler kafası kesilmemiş mazlumların arasından çıkar” </b>demişti. Hiç kuşkusuz zalim olmak da bir cesaret işi; o nedenle <b>“kafası kesilmemiş” </b>mazlumların hepsinin <b>“zalim” </b>olacağını anlatmıyor <b>Cioran</b>’ın cümlesi, fakat mazlumlardaki <b>“öfke beslediğine özenme”</b> ve ilk fırsatta onun gibi olma potansiyelinin gücünü bundan daha iyi anlatan bir söz, sanmam ki bulunup çıkartılabilsin bir yerlerden...<br/><br/><b>Selin Ongun</b>’un <i>Başörtülü Kadınlar Anlattı: Türbanlı Erkekler</i> başlıklı kitabı, mazlumlardaki bu tatsız dönüşümün neredeyse deterministik bir hakikat olduğunu bir kez daha göstermekle, bu çerçevedeki kötümserliğimi biraz daha arttırdı.</p>
<p>Kitabın bana neden böyle hissettirdiğine geçmeden önce kitabın yazarıyla ilgili bir hak tesliminde bulunayım...<br/><br/><i>Aksiyon</i> dergisi muhabiri <b>Zafer Özcan</b> bundan birkaç ay önce beni arayıp, 28 Şubat 1997 ile 12 Eylül 2010 arasındaki döneme dair bir medya taraması yaptığını, bunları kitaplaştırmak istediğini ve kitaba bir önsöz yazmamdan çok mutlu olacağını söyledi. Yazdım. O önsözün bir yerinde şöyle demiştim:</p>
<p>“<i>Siz de göreceksiniz; kitap daha ilk sayfalardan itibaren, işinin ehli bir muhabirin yerini hiçbir köşe yazarının tutamayacağını bize kanıtlıyor ve Türkiye’deki gazeteciliğin en temel probleminin, muhabirliğe gereken önemi vermemek olduğunu bir kez daha gösteriyor.</i>”<br/><br/><b>Selin Ongun</b>’un kitabını okuyup bitirdikten sonra yine aynı duyguya kapıldım... Hangi köşe yazarı (isterse başörtülü olsun) oturup bir kitap yazacak da, Türkiye’deki başörtüsü sorununun <b>“muhafazakâr erkek”</b> boyutunu, <b>Selin Ongun</b>’un 10 başörtülü kadınla gerçekleştirdiği mülakatlardan oluşmuş bu kitaptan daha derinlikli, daha öğretici bir biçimde anlatacak? Çok zor. </p>
<h4><br/>“Para ve güçle iyi bir imtihan veremedik”</h4>
<p><b><br/>Selin Ongun</b>, kitabında, Türkiye’deki başörtüsü sorununun uzun bir bölümünü ortak mücadeleyle geçiren başörtülü kadınlar ile <b>“türbanlı erkekler”</b> dediği muhafazakâr erkekler arasındaki <b>“açılma”</b> üzerine odaklanıyor.</p>
<p>Kendisiyle konuşulan kadınların (toplam 10 kadın) aşağı yukarı tamamının mutabık kaldığı (<b>“ortaklaşma”</b> deniyor son zamanlarda; yeri gelmişken bu uydurulmuş kelimeye antipatimi kayda geçirmek istiyorum) bir nokta var ki, kitapta beni en çok bu nokta ilgilendirdi (ve hüzünlendirdi): Muhafazakâr erkeklerin modernliğin iğvasına kapılıp, direnmeye devam etmek isteyen karşı cinsten mücadele arkadaşlarına sırt çevirmesi.
                                    	<br/><br/>
<a class="lnk2" href="/web/20111123160707/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123160707/http://taraf.com.tr/alper-gormus/makale-hazza-giden-turbanli-erkekler.htm)
