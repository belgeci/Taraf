# Sevag’ın ölümü bir Ergenekon eylemi olabilir mi

*Alper Görmüş 21.02.2012*

<div class="yazi"><p>Kimse yerinden zıplamasın; sadece bir kuşkuyu dile getiriyorum ve soru soruyorum.</p>
<p>Zıplayan zıplasın, bir şey daha var: Ben, Sevag’ın cinayet olma ihtimali giderek büyüyen ölümünün, yurtiçinde ve yurtdışında Ermenilere yönelik bir dizi provokatif faaliyetin ilk halkası olabileceğine dair kuşkulara da sahibim...</p>
<p>Biliyorsunuz, <b>Sevag Şahin Balıkçı</b>, askerliğini yaptığı Batman Kozlu’da, profili <b>Ogün Samast</b>’a, <b>Yasin Hayal</b>’e yakın bir arkadaşı tarafından <b>24 Nisan 2011’de</b> (yani 1915 Büyük Felaketi’nin sembolik başlangıç tarihinde) silahla öldürülmüştü. O günden sonra, Sevag’ın ölümünün başta ilan edildiği gibi bir <b>“kaza” </b>değil bir cinayet olduğunu düşündürtecek çok ciddi gelişmeler oldu; <b>“delil” </b>niteliğindeki bu gelişmeleri <b>“Sevag için adalet” </b>girişimi izliyor. </p>
<p>İddiamın ikinci bölümü için aynı şeyi söyleyemem: Yani, bu bir nefret cinayetiyse, bunun Ermenilere yönelik bir dizi provokatif faaliyetin işaret fişeği olabileceğine dair herhangi bir delile sahip değilim. Bunu sadece, Ergenekon’un eylem stratejisinin analizinden yola çıkarak öne sürüyorum. </p>
<p>İzninizle önce, tekinsiz tahminimi dayandırdığım analizi paylaşayım sizlerle... </p>
<h3><br/>Zihniyet yaşıyorsa teşkilat da canlıdır!</h3>
<p>Vesayet rejiminin bittiği, devlet içindeki karanlık bölgelerin deşifre edildiği yönündeki naif ve iyi niyetli açıklamalar; <b>Uludere olayı ve MİT’in denetlenemeyen bölümünün muhtemel haltlarına dair ciddi kuşkularla birlikte </b>tuz buz oldu. İyi de oldu. Bu sayede, a) iktidar partisinin <b>“devleti ele geçirerek kendini sağlama alma” </b>taktiğinin geçersizliği ortaya çıktı, b) Ergenekon zihniyetinin devletteki ve toplumdaki varlığı devam ettikçe, Ergenekon’un teşkilat yapısının da canlılığını koruduğu anlaşıldı (ya da inşallah anlaşılmıştır).</p>
<p>Bu gelişmeler olmasaydı, belki yazının bundan sonrasını <b>“Ergenekon mu kaldı kardeşim”</b> istihzasıyla karşılayanlar çıkabilirdi; şimdi, zaten baştan beri <b>“fasa fiso bunlar”</b> çizgisinden hiç sapmamışların dışında böyle diyeceklerin sayısının ihmal edilecek kadar az olacağını düşünüyorum.</p>
<p>Biliyorsunuz, ben, <b>Ergenekon’un devletteki gücü ve etkisi azaldıkça, bir başka deyişle Ergenekon’un teşkilat yapısı zayıfladıkça, paradoksal biçimde Ergenekon zihniyetinin taşlaştığını ve kendisini konsolide ettiğin</b>i savunuyorum. </p>
<p>Sebebi açık: Türkiye’de <b>Adalet ve Kalkınma Partisi (AK Parti) ile onun temsil ettiği toplumsal kesimleri “baş düşman” olarak algılayan geniş kesimler</b> var ve bunlar, çok uzun bir zamandan beri <b>“baş düşman”</b>ı kim geriletirse geriletsin yöntemini sorgulamama anlayışlarıyla, Ergenekoncu-darbeci zihniyetle duygu birliği içinde hareket ediyorlar.</p>
<p>Bu kesimlerin bir özelliği de, iktidar partisinin seçimlerde yenilebileceğine dair inançlarını kaybetmiş olmaları... Bu durumda, <b>AK Parti’yi hal’etmede yegâne imkân</b> olarak gördükleri Ergenekoncu-darbeci örgütlenmeleri <b>“baş düşman”</b>a karşı ittifak edilebilecek güçler olarak değerlendiriyorlar.
                                    	<br/><br/>
<a class="lnk2" href="/web/20120505035400/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-sevag-in-olumu-bir-ergenekon-eylemi-olabilir-mi.htm), [web.archive.org (arşiv bağlantısı)](http://web.archive.org/web/20120505035400/http://www.taraf.com.tr:80/alper-gormus/makale-sevag-in-olumu-bir-ergenekon-eylemi-olabilir-mi.htm)
