# AA, DHA ve İHA’ya ‘otopsi’ soruları

*Alper Görmüş 04.10.2011*

<div class="yazi"><p><b>Büyük Birlik Partisi (BBP) Genel Başkanı Muhsin Yazıcıoğlu</b> ve beş kişiyi taşıyan helikopterin 25 Mart 2009’da düşmesinden sonra olayın kaza mı yoksa suikast mı olduğu tartışmaları hiç kesilmedi ve nihayet bu yazın ortalarından itibaren iyice yoğunlaştı.</p>
<p>Tartışmalara ve kuşkulara ivme kazandıran ilk gelişme, <i>Cihan Haber Ajansı</i>’ndan (<i>CİHAN</i>) <b>Köksal Akpınar</b>’ın 19 Temmuz 2011 tarihli haberi oldu... Haberin konusu, helikopterde bulunan <i>İhlas Haber Ajansı</i> (<i>İHA</i>) muhabiri <b>gazeteci İsmail Güneş’in cesedine uygulanan otopsi</b> raporuydu... 30 Mart 2009 tarihli raporda, Güneş’in bugüne kadar bildiğimiz gibi sadece bacağının değil alt çenesinin de kırık olduğu yazılıydı ve biz bu bilgiyi aradan ancak iki yıl geçtikten sonra öğrenebilmiştik.</p>
<p>Oysa birçok kuşkuyu beraberinde getiren çok ama çok önemli bir bilgiydi bu; çünkü kaza ânında ölmeyen Güneş cep telefonuyla kazayı bildirmiş, daha sonra, uzmanların, çene kemiği kırık biri o netlikte kesinlikle konuşamaz demesine rağmen aralıklarla uzun bir süre konuşmuştu. Üstelik Güneş, bu süre içinde defalarca <b>“sadece ayağının kırık olduğunu”</b> söylemişti. </p>
<p>Köksal Akpınar’ın haberi üzerine 26 Temmuz 2011’de bu köşede kaleme aldığım <b>“Gazeteciliğimizin otopsi raporu” </b>başlıklı yazıda, 30 Mart 2009’da ceset üzerinde yürütülen otopsi çalışmasının raporuna dair çıkan gazete haberlerinde alt çene kırığından hiç söz edilmediğini hatırlattıktan sonra bu tuhaflığın akla getirdiği dezenformasyon kuşkusuna dikkat çekmeye çalışmış, fakat başarılı olamamıştım. Meslektaşlar arasında ne saçmaladığımı söyleyen çıkmıştı ne de <b>“haklısın”</b> diyen... Oysa, söylemesi ayıp mı bilmiyorum, çok önemli bir noktaya dikkat çekmiştim o yazıda...</p>
<p>Köksal Akpınar’ın haberinden sonra mesele yine tavsamaya başlamıştı ki, bir yurtdışı gezisinde bulunan <b>Cumhurbaşkanı Abdullah Gül</b>’ün, kendisine refakat eden gazetecilere söylediği çarpıcı sözlerle birlikte <b>“Helikopter kazası”</b> yeniden gündemimize girdi... Gül, kendisine bir subayın gönderdiği ve kaza yerinde çekilmiş bir videoyu izlediğini, orada bir askerin elde tornavida, helikopterin <b>“beynini”</b> söktüğünü gördüğünü, iddiaların çok ciddi olduğunu söyledi... Ardından da yeni bilgiler ve tanıklıklar birbirini izledi.</p>
<p>Helikopterin kazayla düşmemiş olması ihtimalini iyice arttıran bu gelişmeler üzerine, belki meslektaşlarım benim öne sürdüğüm <b>“otopsi raporunda dezenformasyon mu yapıldı?” </b>iddiasını bu defa ciddiye alırlar düşüncesiyle konuya tekrar dönmeye ve aklımdaki soruları bu defa isim de zikrederek ilgili haber ajanslarına sormaya karar verdim... </p>
<p>Fakat ondan önce, beni yeniden konuya yönelten ciddi gelişmelerden en önemli üçünü burada size özetlemem gerekiyor...<br/></p><b>
<p></p></b> 
<h4>“Bir gün olur senin de kazanı inceleriz”</h4>
<p>Her şeyden önce, olayla ilgili olarak gözaltına alınan 16 kişiden yedisinin tutuklandığını, bunlardan dördünün muvazzaf asker olduğunu belirtmeliyiz.
                                    	<br/><br/>
<a class="lnk2" href="/web/20120106230527/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-aa-dha-ve-iha-ya-otopsi-sorulari.htm), [web.archive.org (arşiv bağlantısı)](http://web.archive.org/web/20120106230527/http://www.taraf.com.tr:80/alper-gormus/makale-aa-dha-ve-iha-ya-otopsi-sorulari.htm)
