# ‘Olduğu gibi’ bir insan ve gazeteci...

*Alper Görmüş 22.01.2013*

<div class="yazi"><p><i>Önce <b>CHP Adana Milletvekili Ümit Özgümüş</b>’ün twitter mesajından haberim oldu: <b>“Her devrin adamı. Son yılların Erdoğan’ın yalakasıydı. Omurgasız ve ilkesizdi...”<br/><br/></b></i><i>Sonra, sosyal medyada buna benzer binlerce <b>“tweet”</b>in fink attığını söyledi arkadaşlarım.<br/><br/></i><i>Ben, ölümünün ardından ortaya çıkan <b>“sevgi</b> <b>seli”</b>ne bakıp da bu mesajlara şaşıranlardan değilim. Çünkü Birand’ın, sağlığında da sürekli olarak, Türkiye’nin görünüşte modern, fakat zihnen otoriter kesimlerinin bu türden tepkilerine maruz kaldığını biliyordum. Zaten bu nedenle 2011’de, kanserle halleşmek için verdiği uzun aranın ardından yeniden ekranlara döndüğünde </i>Yeni Aktüel<i> için kaleme aldığım Mehmet Ali Birand portresini bu yaygın nefretin analizi üzerine kurmuştum. <br/><br/></i><i>Portre, tıpkı bu yazı gibi <b>“‘Olduğu gibi’ bir insan ve gazeteci”</b> başlığını taşıyordu. Portreden bir yıl sonra, <b>Can Dündar</b>’ın yazdığı biyografisinde gördüm ki, <b>“nasıl tanınmak isterdiniz”</b> sorusuna işte böyle cevap vermişti: <b>“Olduğu gibi bir insandı” </b>desinler.<br/><br/></i><i>Kaydettiğim bu isabet nedeniyle çok mutlu olduğumu belirtmeme lütfen izin verin... İşte benim Birand’ım... </i></p>
<p>*</p>
<p><b><br/>“Peki, bunca yıllık başarının sırrı ne”</b> diye soruyor gazeteci, ardından da ekliyor:<br/><br/><b>“Biri muhabirlik...”</b></p>
<p>Kendisiyle söyleşi yapılan 46 yıllık gazeteci Mehmet Ali Birand ilave ediyor: <b>“Olduğun gibi olmak...”</b></p>
<p>O söyleşi sırasında ben de bir kenarda duruyor olsaydım, <b>“şeytan tüyü” </b>diye ilave etmek isterdim... </p>
<p>Şeytan tüyü, benim tarifime göre, gönlünüzün sebepsizce kaydığı insanlarda olan ve bunu sağlayan şeyin adıdır...<br/><br/><b>“Şans” </b>diye bir şey yoktur, fakat <b>“şeytan tüyü”</b> diye bir şey vardır... Çünkü o doğal bir insan özelliğidir; sahipseniz, etrafınızda iyiliğinizi isteyenler kötülüğünüzü isteyenlerden çok daha fazla olacak, hayat sizi sık sık ödüllendirecektir.</p>
<p>Mehmet Ali Birand’da şeytan tüyü olduğu o kadar belli ki!.. O nedenle, <b>“en büyük atlatma haber”</b>ini henüz tıfıl bir muhabirken, 1967’deki Kıbrıs krizinde yazmış olduğunu öğrenmek beni hiç şaşırtmadı.</p>
<p>(...)</p>
<p>Buraya kadar yazdıklarımla internet sözlüklerinde, forumlarda sıkça karşılaşılan <b>“bir nefret objesi olarak Mehmet Ali Birand”</b> yorumları arasında tam bir zıtlık olduğunu biliyorum... </p>
<p>Bu yorum sahipleri görünüşte hakikaten kötü Türkçesine, hakikaten kötü telaffuzuna, hakikaten fazla sayıdaki gaflarına karşı seferberlik düzenlemiş gibi görülüyorlar ama, bence bunlar <b>“Mehmet Ali Birand nefreti”</b>nin asıl kaynağını perdelemek üzere geliştirilmiş tekniğin araçlarından başka bir şey değil.
                                    	<br/><br/>
<a class="lnk2" href="/web/20130430214740/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/alper-gormus/makale-oldugu-gibi-bir-insan-ve-gazeteci.htm), [web.archive.org (arşiv bağlantısı)](http://web.archive.org/web/20130430214740/http://www.taraf.com.tr/alper-gormus/makale-oldugu-gibi-bir-insan-ve-gazeteci.htm)
