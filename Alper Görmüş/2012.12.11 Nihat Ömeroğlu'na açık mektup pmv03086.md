# Nihat Ömeroğlu’na açık mektup

*Alper Görmüş 11.12.2012*

<div class="yazi"><p>Türkiye’nin ilk kamu başdenetçisi Sayın <b>Nihat Ömeroğlu</b>.</p>
<p>Size bir açık mektup yazmaya karar vermeden önce, yasal ve hukuki statünüzü düzenleyen <b>6238 sayılı Kamu Denetçiliği Kurumu Hakkında Kanun</b>’u inceledim ve <b>“yargı kararları”</b>nın görev ve yetki alanınızın dışında kaldığını gördüm... </p>
<p>Yetkinizin yargı kararlarını kapsamıyor oluşunu tabii ki <b>“makul” </b>ve <b>“normal”</b> buldum, fakat itiraf edeyim, bir an için <b>“keşke kapsasaydı”</b> diye düşünmeden de edemedim. Çünkü o zaman, altında sizin de imzanızın bulunduğu, <b>Hrant Dink</b>’i <b>“Türklüğü aşağıladığı” </b>gerekçesiyle 301. Madde’den mahkûm eden Yargıtay kararını yeniden incelemeniz için bir vatandaş olarak resmen size başvurabilecektim... </p>
<p>Ne yazık ki bunu yapamıyorum.</p>
<p>Fakat Sayın Ombudsman.</p>
<p>İlk öğrendiğimde içine girdiğim şaşkınlığı ve öfkeyi, her karşıma çıkışında aynıyla bir daha, bir daha yaşadığım o kararla ilgili olarak size başvurma imkânım olmasa da, <b>vatandaş Nihat Ömeroğlu</b>’nun vicdanına hitap etme hakkımı kullanmak istiyorum.<br/><br/><br/><b><i></i></b></p>
<h3>AGOS’a, Yeni Şafak’a ve Habertürk’e demeçleriniz...</h3>
<p>Sayın Ömeroğlu.</p>
<p>Bilmiyorum, cuma günü bu köşede yayımlanan <b>“Ombudsman’ın vicdani ve ideolojik defoları” </b>başlıklı yazımı okumuş muydunuz... Şöyle yazmıştım:<br/><br/><i>“O cümlenin </i>(meşhur, <b>‘Türk’ten boşalacak zehirli kan’ </b>cümlesi A.G.)<i> içinde yer aldığı metnin tamamını okuyup da ‘kararım doğruymuş’ sonucuna varmak imkânsızdır... Bu, ne kadar böyledir biliyor musunuz? ‘Abdest almadan namaza durmayın’ diye yazan birini şeriat mahkemesinde ‘namaza durmayın’ diye yazdığı gerekçesiyle cezalandırmak kadar böyledir!.. Salı günü, Hrant Dink’in sekiz yazısından hareketle, onun ‘abdest almadan namaza durmayın’ diye yazdığı hâlde, ‘namaza durmayın’ diye yazdığını iddia eden bir hukuk tarafından cezalandırıldığını bir kez daha uzun uzun anlatacağım...”</i></p>
<p>Bugün sıra işte o fasılda... </p>
<p>Fakat daha önce, ombudsman seçilmenizle Türkiye Büyük Millet Meclisi’nde yemin edip göreve başlamanız arasında geçen sürede o kararla ilgili olarak söylediklerinize bir bakalım... </p>
<p>Bu çerçevede <i>A</i><i>GOS</i>’a, <i>Yeni Şafak</i>’a ve <i>Habertürk</i>’e, aralarda üçer dörder gün olmak üzere üç farklı demeç verdiniz.... Bunlar sırasıyla şöyleydi:<br/><br/><i>A</i><i>GOS</i>’a: <b><i>“O zaman pozitif hukukumuzdaki 301. Madde’yi öyle değerlendirmişizdir. Yanlış da olabilir. Doğruluğunu yanlışlığı konusunda çok da ısrarcı olmuyorum.”<br/><br/></i></b><i>Yeni Şafak</i>’a: <b><i>“Bilirsiniz, 301. Madde ‘Devletin Egemenlik Alâmetlerine ve Organlarının Saygınlığına Karşı Suçlar’ı kapsar.
                                    	<br/><br/>
<a class="lnk2" href="/web/20130211022122/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></b></p></div>

Kaynak: [taraf.com.tr](http://www.taraf.com.tr:80/alper-gormus/makale-nihat-omeroglu-na-acik-mektup.htm), [web.archive.org (arşiv bağlantısı)](http://web.archive.org/web/20130211022122/http://www.taraf.com.tr:80/alper-gormus/makale-nihat-omeroglu-na-acik-mektup.htm)
