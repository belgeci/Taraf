# ‘Şiddete son verecek şiddet...’

*Alper Görmüş 19.08.2011*

<div class="yazi"><p>Gerek devletin gerekse de PKK’nın <b>“son ve büyük bir şiddet”</b>i izleyecek <b>“huzurlu, mutlu günler”</b>e dair bir kanaate ulaştıkları anlaşılıyor... </p>
<p><b><br/>Cemil Meriç</b>, <b>“şiddete son verecek şiddet” </b>inancı için <b>“yalanların en alçakçası değilse, vehimlerin en şairanesi” </b>demişti. </p>
<p>Günlerdir gazetelere bakıyorum, <b>“açılım”</b> günlerinden bu yana her zaman en yoğun kategoriyi oluşturan ve kahir ekseriyetini <b>“paralel (yeni) merkez medya”</b> gazetelerinin ve orada yazan köşe yazarlarının oluşturduğu <b>“diyalog dışında çözüm yok” </b>savunucuları dillerini her gün biraz daha esnetiyorlar... Başbakan dilini sertleştirdikçe, onlar da <b>“hükümetin sertlikten başka çaresi kalmadı”</b> noktasına savruluyorlar. </p>
<p>Aslında bu gerekçe, hükümetin de onu destekleyen basının da yapmaması gereken şeyi açıkça gösteriyor. <b>Özgür-Der Genel Başkanı Rıdvan Kaya</b>, yayımladığı bildiride bunu çok güzel anlatmış:</p>
<p><i><br/>“Enteresan olan, böylesi bir gelişmenin hiçbir biçimde sorun çözücü, ilerletici olmayacağının herkes tarafından bilinmesidir. Başbakan, tırmanan PKK eylemliliğinin ardında ülkeyi kanlı bir iç savaşa sürükleme hesabının olduğunu söylemektedir. Bu durumda yapılması gereken şey bu oyunu bozmak olmalı değil midir? Tam tersini yapıp savaş tamtamlarını daha da yükseltmek mantıklı değildir.”</i></p>
<p><b><br/>Politik cesaretin yoksa...</b></p>
<p>Bu en korkunç günlerden sadece iki ay önce barışa en yakın günlerde olduğumuzu, bunu ortak bir kanaat halinde ifade ettiğimizi unutmayalım... Geçtiğimiz haftalarda bu köşede yayımlanan üç bölümlük <b>“Masasız barış, Öcalan’sız masa olmaz”</b> başlıkla yazıda, benzer sorunlar yaşayan ülkelerde <b>“barışa en yakın”</b> günlerde mutlaka gidişatı engellemeyi amaçlayan büyük provokasyonların yaşandığını örneklerle anlatmıştım. Fakat gerek Güney Afrika’da, gerekse de İrlanda’da bunlar politik cesaret sahibi liderler tarafından <b>“barışa tuzak”</b> olarak değerlendirilmiş, böylece etkisizleştirilmişlerdi.</p>
<p>Provokasyonları bu yolla etkisizleştirecek politik cesarete sahip değilseniz, o zaman yapay bir akıntı yaratan birilerinin müstehzi ve memnun gülümsemeleri eşliğinde o akıntıya bırakırsınız kendinizi.</p>
<p>Aileler arası kan davasını irrasyonel bir davranış olarak kınayıp mahkûm edenlerin pozisyonu, <b>“şehitlerin kanı yerde kalmamalı, cevabını misliyle almalılar”</b> diyenlerin pozisyonundan çok mu farklı? </p>
<p>Benden ille de bir karşılaştırma yapmamı isterseniz, evlatları öldürülen ailenin duygusunun, <b>“şehitlerimizin kanı yerde kalmasın, gidelim, hepsini öldürelim”</b> diyenlerin duygusundan daha samimi olduğunu söylerim. </p>
<p>Şurada yüzyüze bakıyoruz, hepimiz biliriz ki ateş gerçekten de düştüğü yeri yakar; sahici acı ancak orada yaşanır. <b>“Şehitlerimizin kanı yerde kalmasın” </b>diyerek intikam talep eden geniş kalabalıkların asıl duygularının <b>“öfke” </b>olduğunu bilmiyor muyuz?</p>
<p><b><br/>“Misyonerlere karşı kampanya” günlerindeki gibi</b></p>
<p>Öte yandan, PKK saldırılarından gûya derin bir acı duyduğunu söyleyen, fakat gerçek duyguları <b>“öfke” </b>bile olmayan bir kesim daha var ki, onların, hükümetin girdiği yeni çizgi karşısında zil takıp oynadığı konusunda hiçbir şüphem yok.
                                    	<br/><br/>
<a class="lnk2" href="/web/20111214091134/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-siddete-son-verecek-siddet.htm), [web.archive.org (arşiv bağlantısı)](http://web.archive.org/web/20111214091134/http://www.taraf.com.tr:80/alper-gormus/makale-siddete-son-verecek-siddet.htm)
