# Pınar Doğan, Dani Rodrik: Haklılar mı

*Alper Görmüş 28.12.2010*

<div class="yazi"><p>Bugün ikinci duruşması yapılacak olan Balyoz davasının bir numaralı sanığı emekli orgeneral Çetin Doğan’ın kızı <b>Pınar Doğan</b> ve damadı <b>Dani Rodrik</b>, davanın sahte, üretilmiş dokümanlar üzerine kurulduğu tezini savundukları internetteki bloglarını kitap haline getirdiler: <b><i>Balyoz: Bir Darbe Kurgusunun Belgeleri ve Gerçekler.</i></b></p>
<p>Doğan ve Rodrik, kitaplarını tanıtmak üzere İstanbul’daydılar. Verdikleri söyleşilerde, bazı <b>“sözde liberal, gerçekte jakoben” </b>köşe yazarlarını, öne sürdükleri net iddiaları görmezlikten gelmekle suçladılar. </p>
<p>Saydıkları isimler arasında ben de vardım. O nedenle, her şeyden önce, bu suçlamaya cevap verme ihtiyacı duyuyorum: Bu doğru değil. Ben, <b>“Çetin Doğan ve Gerçekler” </b>blogunun kurulmasını ve iddiaların birikmesini müteakip 6, 10, 13, 17 ve 20 Ağustos 2010’da üst üste tam beş yazı yazdım ve blogda o âna kadar öne sürülmüş iddiaları cevapladım. (<b>Serdar Turgut</b>, sen de duy!)</p>
<p>Bu yazıda ise öncelikle kısa kısa o yazılarda hangi iddialara hangi cevapları verdiğimi hatırlatacak, ardından da, <b>Doğan</b> ve <b>Rodrik</b>’in benim o yazılarımdan sonra dile getirdikleri yeni çelişkilere ilişkin düşüncelerimi açıklayacağım.</p>
<h4><br/>“Balyoz’da Ege Ordusu bilmecesi”</h4>
<p>Ağustostaki dizinin ilki olan 6 Ağustos 2010 tarihli yazıda, <b>“Balyoz’da Ege Ordusu bilmecesi” </b>mevzuunu ele almıştım. <b>Doğan</b> ve <b>Rodrik</b>, Ege’deki ordunun adının 2007’ye kadar <b>“Ege Ordu Komutanlığı”</b> olduğunu; bu tarihte <b>“Ege Ordusu Komutanlığı”</b>na dönüştürüldüğünü; oysa 2002-2003’te hazırlandığı iddia edilen Balyoz belgelerinde bir yerde <b>“Ege Ordusu” </b>ibaresinin kullanıldığını hatırlattıktan sonra, mealen şöyle diyorlardı: Demek ki Balyoz belgeleri sahih değildir ve en azından 2007’den sonraki bir tarihte üretilmiştir.</p>
<p>Peki, bu iddia karşısında ben ne yaptım? <b>Google</b>’a girip <b>“Ege Ordusu Komutanlığı”</b> yazdım ve 2002-2007 arasında (da) komutanlığın zaman zaman böyle adlandırılıp adlandırılmadığını kontrol ettim. Yarım saatlik kazı çalışması neticesinde elde ettiğim ganimet hiç fena değildi. Durumu şöyle özetlemiştim:</p>
<p>“<i>Ben bu örneklerle ne demek istiyorum? Diyorum ki, evet, 2007’den önce ‘Ege Ordusu Komutanlığı’nın kullanımı ‘Ege Ordu Komutanlığı’nın kullanımıyla karşılaştırıldığında devede kulak kalır ama, yine de kullanılmaktadır. Ve diyorum ki, ‘Balyoz’ darbesinin belgelerini yazan bir subay, pekâlâ bir cümlede de ‘Ege Ordusu Komutanlığı’ ibaresini kullanmış olabilir...</i>”<i></i></p>
<h4><br/>2005’teki konuşma 2002 tarihli belgede</h4>
<p>Blogda yer alan bir başka çelişki (ki <b>“bütün çelişkilerin anası”</b> gibi sunulmuş, birçok köşe yazarı tarafından <b>“vay canına”</b> nidalarıyla karşılanmıştı), 2005 tarihli bir konuşmanın 2002 tarihli Balyoz belgelerinde yer almasına dairdi ve şöyleydi:</p>
<p>Ulusalcı-dindar bir tarikatın lideri <b>Haydar Baş</b>, 2005’te düzenlenen <b>Milli Ekonomi</b> <b>Kongresi</b>’nin kapanışında bir konuşma yapmıştı ve o konuşma, küçük farklılıklarla Balyoz belgelerinde de yer almıştı.
                                    	<br/><br/>
<a class="lnk2" href="/web/20120906134022/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-pinar-dogan-dani-rodrik-haklilar-mi.htm), [web.archive.org (arşiv bağlantısı)](http://web.archive.org/web/20120906134022/http://www.taraf.com.tr:80/alper-gormus/makale-pinar-dogan-dani-rodrik-haklilar-mi.htm)
