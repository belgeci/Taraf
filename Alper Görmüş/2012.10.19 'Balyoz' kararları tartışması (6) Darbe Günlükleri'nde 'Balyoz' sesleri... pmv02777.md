# ‘Balyoz’ kararları tartışması (6) Darbe Günlükleri’nde ‘Balyoz’ sesleri...

*Alper Görmüş 19.10.2012*

<div class="yazi"><p>Geçen yazıda <b>Darbe Günlükleri</b>’nde 2003’teki <b>Balyoz</b> darbe girişimine dair neler var neler yok bahsine girmiş, ilk olarak 27 Şubat 2003 tarihli nota bakmıştık... </p>
<p>Nottan, <b>Tümgeneral Can Teller</b>’in o gün Donanma Komutanı <b>Özden Örnek</b>’i ziyaret ettiğini, anlattıklarından, Birinci Ordu Komutanı <b>Çetin Doğan</b>’la Ege Ordu Komutanı <b>Hurşit Tolon</b>’un, <b>“dinci iktidara karşı bir şey yapmayan”</b> Genelkurmay Başkanı <b>Hilmi Özkök</b>’e karşı <b>“kendi aralarında bir şeyler yapmakta” </b>olduklarını öğrenmiştik.</p>
<p>Hatırlayacaksınız, Özden Örnek, bir tümgeneralin, TSK’nın komutanını, donanma komutanının karşısında böylesine çekiştirmesine çok şaşırdığını da ilave etmişti notlarına. </p>
<p>Ziyarette iletilen <b>“içerik” </b>önemliydi ama, onun kadar önemli bir başka nokta da, ziyaretin Birinci Ordu’daki meşhur plan seminerine (5-7 Mart 2003) birkaç gün kala gerçekleşmesiydi. </p>
<p>Şimdi dönüp baktığımızda, ortaya konan <b>“tümgeneral cüreti”</b>nin <b>“yaydan çıkmış</b> <b>bir ok”</b>un enerjisini yansıttığına ve <b>“okçu”</b>nun da çok büyük bir özgüvenle hareket ettiğine kanaat getirebiliyoruz. Baksanıza, yoklanan donanma komutanının, duyduklarını <b>“yukarılara”</b> iletme ihtimali akla bile getirilmemektedir... Ya da getirilmektedir de, <b>“keyfi bilir, isterse iletsin”</b> pervasızlığıyla hareket edilmektedir.</p>
<p>Tabii, ortaya konan <b>“cüret”</b>in bir bölümünü de <b>“okçu”</b>nun daha sonra yakın arkadaşları tarafından dile getirilecek ve ileride bu yazıda da örneklenecek olan dillere destan <b>“boşboğazlığı”</b>yla açıklayabiliriz...</p>
<h3><br/>15 Kasım 2003: “Onu (Hilmi Özkök’ü A.G.) paramparça edeceklerdi”</h3>
<p>2003’te Birinci Ordu’da Çetin Doğan’ın liderliğinde bir darbe planlandığına delalet eden ve Darbe Günlükleri’nde yer alan ikinci işaret 15 Kasım 2003 tarihli bölümde yer alıyor. (O tarihten 3,5 ay önce Çetin Doğan emekli olmuştur (30 Ağustos 2003), Hurşit Tolon ise Ege Ordu Komutanlığı görevini sürdürmektedir. Tolon 2004 ağustosunda birinci ordu komutanı olacak, 2005 ağustosunda da emekliye sevk edilecektir.)</p>
<p>Günlükler’in bu bölümünde, Özden Örnek, Genelkurmay Başkanı Hilmi Özkök’le tartışan Kara Kuvvetleri Komutanı Aytaç Yalman’ın kendisine anlattıklarını not ediyor...</p>
<p>Tartışmayı, Özkök’ün şu serzenişinin başlattığı anlaşılıyor:<br/><br/><b>“Cuma akşamı sizleri aradığımda hepinizi benden habersiz olarak senin orada toplanmış bir durumda buldum. Benden habersiz toplanmanıza da üzüldüm.”</b></p>
<p>Yalman’ın cevabı da şöyleydi:<br/><br/><b>“Eğer size karşı bir hareket içinde olduğumuzu zannediyorsanız yanılıyorsunuz.
                                    	<br/><br/>
<a class="lnk2" href="/web/20121022001229/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</b></p></div>

Kaynak: [taraf.com.tr](http://www.taraf.com.tr:80/alper-gormus/makale-balyoz-kararlari-tartismasi-6-darbe.htm), [web.archive.org (arşiv bağlantısı)](http://web.archive.org/web/20121022001229/http://www.taraf.com.tr:80/alper-gormus/makale-balyoz-kararlari-tartismasi-6-darbe.htm)
