# E. Özkök’ün ‘Türk hassasiyeti’ndeki sorumluluğu

*Alper Görmüş 22.02.2013*

<div class="yazi"><p>Sayın <b>Ertuğrul Özkök</b>,</p>
<p>Önce ortaya <b>“İmralı süreci iyi de Türk hassasiyeti ne olacak” </b>diye bir soru attınız, ardından da gelen tepkiler üzerine işi dalgaya vurarak, sorumluluğun tamamını üzerinize alarak ve nihayet <b>“Türklükten istifanızı”</b> açıklayarak kısmi (fakat ciddi) sorumluluğunuzdan kurtulma teknikleri denediniz...<br/><br/><b>“Türk hassasiyeti”</b>yle ilgili tesbitleriniz esasında doğru. O nedenle, bu <b>“hassasiyeti” </b>yok sayarak ya da görmezden gelerek karşınıza çıkanlara etkili cevaplar yetiştiriyorsunuz... Mesela <b>“Türk hassasiyeti”</b> buharlaşıp ortadan kalkacaksa yaptığınız tesbiti geri çekmeye hazır olduğunuz yönündeki beyanatınız da; Kürt sorununu halledecekse <b>“Türklükten istifa”</b> etmeye hazır olduğunuz yönündeki beyanatınız da polemik değerleri hayli yüksek çıkışlardı.</p>
<p>Doğrusu ya, tartışmadaki muhataplarınız da <b>“beyaz</b> <b>Türklükten (de) istifa”</b> ve benzeri çağrılarla meseleyi magazinleştirip işinizi epeyce kolaylaştırdılar. Eh, siz de bunu güzelce değerlendirdiniz ve oradan <b>“meydan renksiz Türklere kaldı” </b>polemiğine sıçradınız... Farkındayım, neşelisiniz, tartışma tam kurguladığınız gibi gidiyor. </p>
<p>Fakat Ertuğrul Bey, benim, ustaca uzattığınız kısa paslara girmeye hiç niyetim yok. Tam tersine, sizi paslarınıza kısa bir ara vermeye ve <b>“Türk hassasiyeti”</b>ndeki sorumluluğunuz üzerinde düşünmeye davet edeceğim.</p>
<p>Lütfen hemen <b>“bütün sorumluluk bende, hepsini kabul ediyorum, Kızılderilileri de ben kestim” </b>mugalatasına girmeden dinleyin beni...</p>
<p>Bu çerçevedeki son yazınızda şöyle yakınmıştınız:<br/><br/><i>“Ben, Kürt sorununun çözümü isteniyorsa, ‘Kürt hassasiyeti’ kadar ‘Türk hassasiyeti’ de dikkate alınmalı diyorum... Onlar, Şerafettin Elçi’nin ağzından kabul</i> <i>ettikleri bu sözü nedense benim ağzımdan duyunca kılıçları çekiyorlar.”</i></p>
<p>Haklısınız, fakat neden öyle oluyor biliyor musunuz? Çünkü <b>Şerafettin Elçi</b>’nin <b>“Türk hassasiyeti”</b>nin oluşmasında rolü yok, fakat sizin var. </p>
<p>Toplumsal bir sorun üzerinde söz alan birinin o sorunda doğrudan sorumluluğu varsa, öncelikle onu kabul etmelidir ki sorunla ilgili konuşmaya hakkı olsun. Diyeceğim şu ki, sizin <b>“Türk hassasiyeti”</b>nden söz etmeye başlamadan önce bu hassasiyetin oluşmasında kendi sorumluluğunuz üzerinde düşünmeniz ve bunu dile getirmeniz gerekir.</p>
<p>Aslında <b>“siz”</b> derken bütün medyanın, hepimizin sorumluluğundan söz ediyorum. Fakat takdir edersiniz ki, bu fasılda sizin ayrı bir yeriniz var; ne de olsa siz <b>“amiral”</b>siniz... </p>
<p>Özel olarak size hitap etmemin nedeni yalnız en büyük sorumlu olmanız değil, öyle olduğunuz hâlde yeri göğü inletmede, maşallah başı çekmeniz.
                                    	<br/><br/>
<a class="lnk2" href="/web/20130430194920/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/alper-gormus/makale-e-ozkok-un-turk-hassasiyeti-ndeki-sorumlulugu.htm), [web.archive.org (arşiv bağlantısı)](http://web.archive.org/web/20130430194920/http://www.taraf.com.tr/alper-gormus/makale-e-ozkok-un-turk-hassasiyeti-ndeki-sorumlulugu.htm)
