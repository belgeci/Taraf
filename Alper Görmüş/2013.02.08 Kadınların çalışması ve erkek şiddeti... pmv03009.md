# Kadınların çalışması ve erkek şiddeti...

*Alper Görmüş 08.02.2013*

<div class="yazi"><p>Bu, biraz <b>“tehlikeli”</b> bir yazı olacak... Çünkü, başlığın da ima ettiği gibi, kadınların sosyal hayata ve iş hayatına giderek daha fazla dâhil olmasının, kadınların üzerindeki erkek şiddetini tetiklediğini öne süreceğim. O nedenle, lütfen yazının bir yerlerinde sinirlenip okumanızı yarıda kesmeyin; sonunda anlaşacağımızı düşünüyorum.<br/><br/><i>Zaman</i> gazetesi yazarı <b>Ali Bulaç</b>’ın iki olgu arasında doğrudan bir bağlantı olduğunu öne sürdüğü ve çareyi <b>“fıtrat”</b>larına hitap ettiği kadınları eve geri çağırmakta bulduğu yazısından sonra, yukarıda işaret ettiğim <b>“tehlike”</b> daha da büyüdü. </p>
<p>Fakat ben yine de <b>“Kadınların sosyal hayata ve çalışma hayatına giderek daha fazla katılmalarıyla erkek şiddeti arasında doğrudan bir ilişki var” </b>diyeceğim.</p>
<p>Kadın üzerindeki erkek şiddetinin <b>“şehirli ve modern”</b> versiyonunun tam ve gerçek bir tablosuna ulaşmak istiyorsak, tartışmaya meselenin bu boyutunu da dâhil etmeliyiz. </p>
<p>Problem bu bağlantıyı kurmakta değil, problem buradan yola çıkarak çareyi erkeğin kadın üzerindeki <b>“doğal”</b> iktidarının devamında görmekte... </p>
<p>Ali Bulaç tam olarak böyle yapmış, şöyle yazmıştı:<br/><br/><br/></p>
<h3>“Kadının birinci görevi annelik ve ev hanımlığıdır”</h3><i>
<p>“Bence prensip olarak</p></i> (...) <i>kadının birinci görevi annelik ve ev hanımlığıdır. Zaruret varsa iş piyasasında öncelikle onun emeğini hak edecek kadar ücretle istihdam edilmesi gerekir. Liberal kapitalist piyasa ise kadını farklı çerçevede evin dışına çıkmaya zorluyor; anneliği ve ev hanımlığını itibarsızlaştırıyor; pozitif ayrımcılıkla kadın yuva kurmuyor; erkekler bu şekilde kışkırtılmış kadınlarla evlenmek istemiyor; sonuçta olan yine kadına oluyor. Birkaç tanesinin iyi durumuna karşılık yüz binlercesi iş-aş peşinde koşturuyor, yalnızlık içinde hayatını sürdürüyor, bir süre sonra</i> <i>saçını başını yoluyor ama iş işten geçiyor. Erkeğin fıtrî rolünü kaybetmesi onu kadına karşı acımasız şiddete, vahşi cinayetlere sürüklüyor, sonunda kadın devlete sığınıp kendini devletleştiriyor.”</i> <br/><br/><br/>
<h3>“Azalan erkek kimliği” ve erkek şiddeti</h3>
<p>Ali Bulaç’ın sözleri, beklenebileceği gibi, <b>“dinî gericilik”</b>in kadınları ikinci sınıf varlıklar olarak görmesinin yeni bir nişanesi olarak görüldü ve bu yönüyle kullanışlı bir argüman olarak değerlendirildi.</p>
<p>Ne var ki, siyasal sonuç devşirmeye yönelik bu pragmatik yaklaşım, kadınların çalışma hayatına giderek daha fazla katılmalarının erkek dünyasında yol açtığı <b>“iktidar kaybı”</b>na bağlı yeni ve <b>“modern”</b> bir şiddetin giderek yükselmekte olduğunu görmüyor ya da görmek istemiyor.
                                    	<br/><br/>
<a class="lnk2" href="/web/20130430213425/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/alper-gormus/makale-kadinlarin-calismasi-ve-erkek-siddeti.htm), [web.archive.org (arşiv bağlantısı)](http://web.archive.org/web/20130430213425/http://www.taraf.com.tr/alper-gormus/makale-kadinlarin-calismasi-ve-erkek-siddeti.htm)
