# Hrant, Sevag, Taksim...

*Alper Görmüş 02.03.2012*

<div class="yazi"><p><b>Taner Akçam</b>, 23 Ocak 2012’de <i>Taraf</i>’ta yayımlanan <b>“Talat Paşa’nın intikamı alınmıştır” </b>başlıklı makalesinde şöyle yazmıştı:<br/><br/><i>“Hrant Dink’i, Talat Paşa’nın öldürülmesinin intikamını almak için öldürdüler. Her şey, ama her şey, 1921 yılında işlenmiş suikastın intikamını almaya uygun örgütlendi. Yasin Hayal’in, McDonald’s olayı sonrası, hapisten çıktığında, babası ile Talat Paşa’yı konuştuğunu biliyoruz. Babasına soruyormuş, ‘baba, Talat Paşa’nın nasıl öldürüldüğünü biliyor musun?’ Bayağı bilgi sahibi de olmuş olay hakkında aslına; ‘Talat Paşa’yı öldüren adamın ceza almadığını, serbest bırakıldığını da biliyor muydun’, diye ekliyormuş.<br/><br/></i><i>“Hrant Dink’i niçin (...) A</i><i>GOS</i><i>’un önünde, caddede, herkesin gözü önünde, hem de arkadan kafasına ateş ederek öldürdüler! Niçin? Çünkü Hrant nezdinde Ermenilerden Talat Paşa’nın intikamını almak istediler. Talat Paşa, 15 Mart 1921’de, Berlin’de, soykırımdan sağ olarak kurtulan Soghomon Tehlirian tarafından öldürüldü. Tehlirian, Talat Paşa’ya arkadan yaklaştı ve kafasına sıkarak öldürdü. Kaçarken yakalandı. 2-3 haziran tarihlerinden görülen dava sonucunda da beraat etti.<br/><br/></i><i>“Cinayetin, bilmediğiniz bir başka benzerliği daha var: Tehlirian olay yerinden kaçarken yakalanmıştı ama aslında suikast planını yapanların aldıkları karara göre kaçmaması, olduğu yerde durması ve teslim olması gerekiyordu. Hrant Dink soruşturmalarında var olan bazı kayıtlardan aslında Ogün Samast’ın da kaçmaması, en azından İstanbul’da yakalanması gerektiğinin planlandığı anlaşılıyor. Her şey, 1921’deki gibi olmalıydı. Amaç hem Talat Paşa’nın</i> <i>intikamını almaktı hem de Ermenilere 1915 soykırımını, onların sesini boğmak için yaptıklarını hatırlatmaktı.”<br/></i> </p>
<h3><br/>Sevag’ın ölümündeki sembolizm...</h3>
<p>Akçam’ın bu yazısı fazla ilgi uyandırmadı, muhtemelen <b>“zorlama”</b> ve <b>“fantezik”</b> bulundu... Doğrusu ilk okuduğumda bana da öyle gelmişti. Fakat Akçam’ın yazısında ifadesini bulan <b>“sembolizm”</b>i, er <b>Sevag Şahin Balıkçı</b>’nın tam da Ermeni Soykırımı’nın sembolik başlangıç günü olarak kabul edilen 24 nisanda (2011) öldürülmesiyle birlikte düşündüğümde, kafam karışmaya başladı. Akçam’ın yazısından birkaç gün sonra (26 Ocak 2012) gelen itiraf neticesinde Balıkçı’nın ölümünün iddia edildiği gibi bir kaza değil cinayet olma ihtimali güçlenince, kafam daha da karıştı. Acaba birileri semboller üzerinden, <b>“göstere göstere” </b>bir şeyler mi anlatmaya çalışıyorlardı? Amaç, zaten <b>“güvercin tedirginliği”</b> içinde yaşayan Türkiye Ermenilerini korkutmak ve onlara kadim sorularını <b>(“gitmeli mi, kalmalı mı?”)</b> bir kez daha sordurtmak olabilir miydi...</p>
<p>Durum böyleyse ve bu iki olay <b>“işaret fişekleri”</b> ise, devamı da beklenmeliydi... Tam da 1915 öncesinde Türkiye’de başlatılacak bir <b>“Ermeni</b> <b>korkutmaca” </b>kampanyası, Ergenekoncu-darbeci güçlerin özellikle Batı’ya yönelik olarak yürüttükleri önceki kampanyaların <b>(“Türkiye İran oluyor”, “İslamcı militanlar Türkiye’deki Hıristiyan azınlıkları boğazlıyor”, vb.
                                    	<br/><br/>
<a class="lnk2" href="/web/20120414195210/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</b></p></div>

Kaynak: [taraf.com.tr](http://www.taraf.com.tr:80/alper-gormus/makale-hrant-sevag-taksim.htm), [web.archive.org (arşiv bağlantısı)](http://web.archive.org/web/20120414195210/http://www.taraf.com.tr:80/alper-gormus/makale-hrant-sevag-taksim.htm)
