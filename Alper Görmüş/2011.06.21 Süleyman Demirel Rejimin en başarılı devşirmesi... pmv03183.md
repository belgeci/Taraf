# Süleyman Demirel: Rejimin en başarılı devşirmesi...

*Alper Görmüş 21.06.2011*

<div class="yazi"><p><i>Kemal Kılıçdaroğlu, seçimlerden önce milletvekili adaylarıyla ilgili olarak eski Cumhurbaşkanı <b>Süleyman Demirel</b>’in kendisine telkinde bulunduğu yönündeki bütün iddiaları kesin bir dille yalanlamıştı. Şimdi, parti içi muhalefetin topunun ağzındayken, Demirel’den gelen <b>“Mehmet Haberal’ın aday gösterilmesini ben rica ettim” </b>sözleri bence çok anlamlı... Demirel bunu hakikat aşkı için yapmıyor herhalde; belli ki, CHP içinde Kılıçdaroğlu’nun güç duruma düşmesi (belki de gönderilmesi) üzerinden yürütülecek operasyonun bir parçası o.</i> <i><br/><br/>Bence durum şöyle: Artık ne kadar gücü kaldıysa <b>“eski rejim”</b>, mezar kazıcısı Adalet ve Kalkınma Partisi’ne karşı mücadelesinde, Süleyman Demirel’e önemli bir görev vermiş durumda. Önümüzdeki günlerde bunun yeni tezahürlerine hep birlikte şahit olacağız.</i> <i><br/><br/>Bu koşullarda ben de, 2009’da <b>Yeni Aktüel</b> dergisi için kaleme aldığım <b>“Süleyman Demirel: Rejimin en başarılı devşirmesi” </b>başlıklı portrenin kısaltılmış bir versiyonunu Taraf okurlarının dikkatine sunmaya karar verdim.</i> <b><br/><br/>***</b> <br/><br/>Devletin <b>“politika gereği”</b> yani karar alarak adam öldürmesi cinayet değildir, fakat devleti temsil eden birinin böyle bir karar olmaksızın <b>“devlet için”</b> adam öldürmesi cinayettir... <br/><br/>Eski Cumhurbaşkanı Süleyman Demirel, son yıllarda duyduğum en muhteşem lapsusun sahibi olarak yeniden gündemimizde (lapsus, mealen: Beynin gizlemeye çalıştığını dilin fâş etmesi). <br/><br/>Bu lapsus, <b>Çoban Sülü’nün “millet”in sinesinden “devlet”in sinesine, oradan da en azından “onay” düzeyinde “derin devlet”e giden büyük yürüyüşü</b>nü tamamladığını gösteriyor. Bu açıdan, onu rejimin en başarılı devşirmesi olarak görüyorum. <br/><br/>Yoksul bir köylü çocuğu olarak başladığı hayat hikâyesi, Cumhuriyet rejiminin bu topraklarda bir aydınlık bir de karanlık yüze sahip olduğunu bize gösteren muhteşem bir metin olarak duruyor karşımızda... Bu rejim, onun gibi katıksız bir halk çocuğunun başbakanlığını uzun yıllar boyunca tolere etti; bunu, Cumhuriyet’in <b>“erdem”</b> hanesine yazabiliriz. Fakat aynı Cumhuriyet’in, onu, hem de birden fazla olmak üzere gayrı meşru güç kullanarak<b> “gönderdiğini” </b>de unutmamalıyız. <br/><br/>Ne var ki rejimin <b>“erdemsiz” </b>yanının bu açık darbelerden ibaret kalmadığını artık hepimiz biliyoruz. Cumhuriyet’in çok daha karanlık, <b>“faili meçhul”</b> bir yanı da var ve işin bu yanını Süleyman Demirel’in kişisel hikâyesinde izleyebilmek için, rejimin onu artık <b>“bizden”</b> diye görmeye başladığı Cumhurbaşkanlığına ve sonrasına bakmamız gerekiyor. <br/><br/>Oraya geleceğiz, fakat önce oraya nasıl gelindiğine kısaca bir göz atalım...   <br/><b><br/><br/></b></p>
<h3>Zalime benzemeyi reddetmek, ya da...</h3>
<p>1960’ların başlarında Devlet Su İşleri’nde çalışan parlak bir bürokratken <b>Adalet</b> <b>Partisi</b>’nde siyasete atıldı.
                                    	<br/><br/>
<a class="lnk2" href="/web/20111123163256/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123163256/http://taraf.com.tr/alper-gormus/makale-suleyman-demirel-rejimin-en-basarili-devsirmesi.htm)
