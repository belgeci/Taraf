# Balyoz’a işaret eden başka bilgiler

*Alper Görmüş 23.10.2012*

<div class="yazi"><p>Geçen yazıda, <b>Darbe Günlükleri</b>’nin 2003 ve 2004 tarihli bölümlerinde, 2003 başında hükümete karşı Birinci Ordu merkezli bir darbe planlandığına delalet edebilecek <b>“notlar”</b>ı gözden geçirmiştik.</p>
<p>Günlükler’deki, <b>Çetin Doğan-Hurşit Tolon</b> ikilisinin planlarını dönemin <b>Kara Kuvvetleri Komutanı Aytaç Yalman</b>’ın bozduğu ve <b>“darbeyi önlediği”</b> yönündeki satırları aktardıktan sonra, bütün bu bilgilerin Aytaç Yalman’ın geçtiğimiz ay <b><i>Akşam</i> Gazetesi Genel Yayın Yönetmeni İsmail Küçükkaya</b>’ya verdiği <b>“darbeyi Hilmi Özkök değil ben önledim” </b>mealindeki demeciyle doğrulandığını belirtmiştim.</p>
<p>Fakat bir nokta açık kalmıştı: Günlükler’de, Yalman’ın başlangıçta Doğan-Tolon ikilisiyle birlikte olduğu, sonradan <b>“oyunbozanlık” </b>ettiği belirtiliyordu... Peki, buna delalet edebilecek bir bilgi var mıydı elimizde?</p>
<p>Geçen yazının sonunda bu soruya <b>“var” </b>cevabını vermiş, davanın delil klasörlerinde yer alan bir belgeden söz etmiştim...</p>
<p><b><br/>“Yalman Paşa istifa edip, yerine Çetin Paşa kuvvet komutanı olacaktı”</b></p>
<p>Geçen yazıda sözünü ettiğim belge, 28 Haziran 2011’de kabul edilen ikinci Balyoz iddianamesinde yer alıyordu...</p>
<p>Belge gerçekten de çok önemliydi ve bu nedenle iddianamenin kabul edildiğini duyuran bütün gazeteler haberlerini bu belgeyi öne çıkartarak vermişlerdi.</p>
<p>Sözkonusu belge, 2007’deki <b>Zirve Yayınevi </b>cinayetleri soruşturması kapsamında <b>Prof. Dr. Salim Cöhce</b>’nin evinde ve işyerinde yapılan aramalarda bulunmuştu. <b>“Sn. Tolon”</b> adlı bu word doküman, mahkeme kararıyla 4 Ocak 2005’te kapatılan <i>cunta.org</i> adlı internet sitesinde yer alan, 2 Nisan 2004 tarihinde oluşturulup yine o tarihte son kez kaydedilen bir yazıydı. Yazı, Hurşit Tolon’un, o yılın ağustos ayında emekliye sevk edilecek olan Genelkurmay Adlî Müşaviri Tümgeneral Erdal Şenel’e söylediklerine dairdi. Konuşmaya göre, Yalman Şenel’e şöyle demişti:<br/><br/><i>“Kuvvet komutanı Yalman Paşa istifa edip, yerine Çetin Paşa kuvvet komutanı olacaktı. Fakat, Çetin Paşa bu planı herkese anlattı. Genç subaylar arasında bile Yalman Paşa’nın istifa edeceği konuşuldu. Bu da büyük memnuniyet yarattı. Çünkü, Çetin Paşa’nın ne yapıp ne edip Özkök Paşa’yı istifa ettireceği ve onun yerine genelkurmay başkanı olacağı biliniyordu. Fakat, Çetin Paşa’nın boşboğazlığı istifa konusunun herkes tarafından duyulmasına neden oldu. Konu olduğu için Çetin Paşa ismi yıprandı. Yalman Paşa da göz göre göre istifa edemedi.”</i></p>
<p><b><br/>“Yalman Paşa 19 Mart 2003’te hepimizi sattı”</b></p>
<p>Bu konuşmanın yer aldığı word dosyasının, 2004’te açık olduğu sabit bir sitede yer alması, <b>“Balyoz”</b>un 2009’dan sonra faaliyete geçmiş bir <b>“sahtekârlar çetesi”</b> tarafından üretilmiş bir <b>“tertip”</b> olduğu görüşünü savunanların cevaplaması gereken şu soruyu davet ediyor:</p>
<p>Bu belge (de) sahteyse, o durumda <b>“sahtekârlar çetesi”</b>nin Ergenekon soruşturmasının başladığı tarihten üç yıl önce faaliyete geçtiğini söylemeniz gerekecek... Söylüyor musunuz?</p>
<p>Gelelim, bu belgenin anlamına ve önemine.
                                    	<br/><br/>
<a class="lnk2" href="/web/20130101040009/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-balyoz-a-isaret-eden-baska-bilgiler.htm), [web.archive.org (arşiv bağlantısı)](http://web.archive.org/web/20130101040009/http://www.taraf.com.tr:80/alper-gormus/makale-balyoz-a-isaret-eden-baska-bilgiler.htm)
