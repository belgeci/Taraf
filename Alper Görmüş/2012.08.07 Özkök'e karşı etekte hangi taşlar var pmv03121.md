# Özkök’e karşı etekte hangi taşlar var

*Alper Görmüş 07.08.2012*

<div class="yazi"><p>2003-2004’teki darbe girişimleri döneminde Genelkurmay Başkanı olan <b>Hilmi Özkök</b> ile aynı dönemde Kara Kuvvetleri Komutanı olan <b>Aytaç Yalman</b> arasında <i>Hürriyet</i>’in sürmanşetleri üzerinden yürüyen söz düellosu çok önemli... Çünkü bu düello, Hilmi Özkök’ün döneme ilişkin tanıklığından tedirgin olan eski <b>“silah</b> <b>arkadaşları”</b>nın, ona karşı kullanmak üzere eteklerinde hangi taşları hazır tuttukları konusunda önemli ipuçları içeriyor. </p>
<p>Özkök’ün, 3 Aralık 2003 tarihli toplantıda <b>“muhtıra”</b>yı Aytaç Yalman’ın telaffuz ettiğini açıklamasının ardından 4 ağustosta Yalman <i>Hürriyet</i>’ten <b>Tufan Türenç</b>’e bir demeç verdi ve Özkök’ün söylediklerini cevapladı.</p>
<p>Yalman, toplantıda <b>“muhtıra” </b>sözcüğünü telaffuz ettiğini hatırlamadığını söyledi.</p>
<p>Bundan bir gün sonra (5 ağustos) bu defa Hilmi Özkök, yine <i>Hürriyet</i>’in sürmanşetinde <b>Metehan Demir</b>’in konuğuydu. Özkök, <b>“Bazı şeyler unutulmaz”</b> diyordu Yalman’a cevabında:<br/><br/><b>“Öyle şeyler vardır ki, insan unutamaz ve hatırlamak zorundadır. Mesela ben bunları gayet net hatırlıyorum. Zaten emin olmasam bunları söylemezdim.”</b></p>
<h3><br/>Yalman, 14 ocaktaki muhtıra-brifingi işaret ediyor</h3>
<p>Tekrar Yalman’a ve <i>Hürriyet</i>’in 4 ağustos tarihli haberine dönelim...<br/><br/><i>Hürriyet</i>’in haber için seçtiği sürmanşet cümlesi önemli: <b>“Rahatsızlığı Başbakan’a ilettik...”</b></p>
<p>Önemli, çünkü ortada bütün hararetiyle <b>“Yalman ‘muhtıra’ sözcüğünü telaffuz etti mi, etmedi mi” </b>tartışması varken, haberin başlığı <b>“muhtıra tartışması”</b>ndan değil de Yalman’ın dikkat çektiği 14 Ocak 2004 toplantısından çıkarılmıştı. Gazetenin bu tercihinde Yalman’ın imalarının ya da vurgularının (da) rol oynadığını sanırım düşünebiliriz.</p>
<p>Böylece Yalman <b>“savunma”</b>dan çıkıp<b> “hücum”</b>a<b> </b>geçmiş oluyordu.</p>
<p>Neden böyle düşündüğümü arz edeceğim, fakat ondan önce Yalman’ın sözlerine odaklanalım:</p>
<p>“Toplantıda kıdem sırasına göre en son ben konuştum. (...) Daha sonra hatırladığım kadarıyla burada ifade edilen hususların yetkili makamlara aktarılmasının uygun olacağını belirterek görüşümü ifade ettim. Nitekim sözkonusu toplantıdan Sonra Genelkurmay Karargâhı’nda konu ile ilgili hazırlık yapıldı. Yanılmıyorsam 19 ocak tarihinde Başbakan, Milli Savunma Bakanı ve Kuvvet Komutanları’nın katıldığı bu toplantıda 3 Aralık 2003 günü ifade edilen hususlar istikametinde bir brifing verildi. Bu brifing Genelkurmay Başkanı adına Genelkurmay 2. Başkanı tarafından verildi.” </p>
<h3><br/>Hakikati söyleyip bizi yakarsan...</h3>
<p>14 Ocak 2004 toplantısına bu işaret ve dikkat çekme, Özkök’ün tanıklığı karşısında zor duruma düşen 2003-2004’teki <b>“silah arkadaşları”</b>nın ona karşı eteklerinde bulundurdukları taşın adını koymamıza yardımcı olacak bir niteliğe sahip...</p>
<p>Böylece anlıyoruz ki, Özkök’ün de anlatımıyla ortaya çıkan o dönemdeki <b>“beyin fırtınaları”</b> gündeme getirilecek ve onlara Özkök’ün de katıldığı hatırlatılacak... Böylece, <b>“hakikati söyleyip bizi yakarsan, biz de senin bizimle birlikte yasal olarak suç teşkil edebilecek toplantılara katıldığını” </b>hatırlatırız<b> </b>denecek.
                                    	<br/><br/>
<a class="lnk2" href="/web/20120910210919/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-ozkok-e-karsi-etekte-hangi-taslar-var.htm), [web.archive.org (arşiv bağlantısı)](http://web.archive.org/web/20120910210919/http://www.taraf.com.tr:80/alper-gormus/makale-ozkok-e-karsi-etekte-hangi-taslar-var.htm)
