# Kahreden ve ümitlendiren kitap: ‘Hrant’ (2)

*Alper Görmüş 21.01.2011*

<div class="yazi"><p><b>Tûba Çandar</b>’ın<b> <i>Hrant</i></b>’ı çıkmamıştı daha, kitabın yayımından bir hafta kadar önce <i>Yeni Aktüel</i> dergisi için bir <b>Hrant Dink</b> portresi kaleme almıştım (Eylül 2010). O portreyi, 19 Ocak 2007’de neleri kaybettiğimizi idrak etmemize yardımcı olacağı düşüncesiyle, <b>Hrant</b>’ın internette rastladığım bir video konuşmasından şu alıntıyla bitirmiştim:<br/><br/><i>“Hasta iki toplum var: Türkler ve Ermeniler... Ermeniler büyük bir travma yaşıyor Türklere yönelik, Türklerse Ermenilere yönelik büyük bir paranoya yaşıyor. İkisi de klinik vakalar... Kim tedavi edecek bizi? Fransız Senatosu’nun kararı mı, Amerikan Senatosu’nun kararı mı? Kim reçeteyi verecek? Kim bizim doktorumuz? Ermeniler Türklerin doktoru, Türkler de Ermenilerin doktoru... Bunun dışında doktor, ilaç, hekim mekim yok. (...) Türklere diyorum ki, ya, Ermeniler niye bu kadar ısrar ediyor bu sorunun üzerinde, diye sorun kendinize... Biraz empati yapın, o zaman bu duruşta belki biraz onur görebilirsiniz... Ermenilere diyorum ki, Türklerin ‘Hayır, bu bir soykırım değildir’ demelerinde de bir onur görmeye çalışın. Nedir o onurlu duruş? ‘Bir Türk olarak ben soykırıma karşıyım, ırkçılığa karşıyım, soykırım Allah’ın belası bir şey, nasıl ya, benim atalarım böyle bir şey yapamaz, çünkü ben yapmam.’ Dolayısıyla burada da bir onurlu duruş vardır.”</i></p>
<p>Portrenin son birkaç satırında ise <b>“İtiraf etmek çok acı”</b> diye yazmıştım, <b>“fakat bunları okuduktan sonra, onu yok etmeye karar verenlerin nasıl bir ‘isabet’ kaydettiğini takdir etmemek elde mi?”</b></p>
<p>Bu üç bölümlük yazının ilk bölümünde, ikinci ve üçüncü bölümleri, <b>Tûba</b> <b>Çandar</b>’ın kitabındaki tanıklıkların izini sürerek sırasıyla <b>“insan”</b> <b>Hrant</b>’a ve <b>“kamu figürü” Hrant</b>’a ayıracağımı söylemiştim. Fakat şu yukarıdaki alıntıdan da anlaşılabileceği gibi aslında bunlar öyle kolayca birbirinden ayrılabilen şeyler değildir. <b>Hrant</b>’ın her konuşması, her eylemi onun hem insanlığını hem de toplumumuz için ne kadar önemli bir aktör olduğunu aynı anda ortaya koyar. Dolayısıyla, bugünkü <b>“İnsan olarak Hrant”</b> bölümüyle bir sonraki <b>“Kamusal figür olarak Hrant” </b>bölümünde yer alacak alıntılar pekâlâ yer değiştirebilir, bulundukları yeni yerde de kesinlikle yadırganmazlardı.</p>
<p>Bu rezervle, bu yazının konusu olan <b>“İnsan Hrant”</b>a geçebiliriz artık... Yazının bundan sonrasında araya hiç girmeyeceğim. </p>
<p>İşte kitaptan seçtiğim bölümlerle şefkatli, öfkeli, otoriter, feodal, demokrat, <b>“İnsan Hrant...”</b></p>
<h4><br/>“Dünyanın en doğal insanı”</h4>
<p><b><br/>Ararat</b><b>:</b> Babam çok insanın sandığı gibi duygularıyla bakmazdı dünyaya. Görürdü, bilirdi ve büyük bir farkındalık içindeydi çevresine ilişkin olarak ama yine de müthiş bir inanç içinde sarılırdı yaptığı işe.
                                    	<br/><br/>
<a class="lnk2" href="/web/20111123155447/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123155447/http://taraf.com.tr/alper-gormus/makale-kahreden-ve-umitlendiren-kitap-hrant-2.htm)
