# Savunmalar mahkemeden çok kamuoyuna...

*Alper Görmüş 01.04.2011*

<div class="yazi"><p>29 martta <strong>Ergenekon savcısı Zekeriya Öz</strong>‘e bu köşeden yazdığım “<strong>açık mektup”</strong> şu satırlarla sona eriyordu: “Bu davada, ikna etmeye çalıştığınız yargıçların, kürsüde oturanlardan ibaret olduğunu düşündüğünüz sürece bu türden başka hatalar da yapacaksınız; lütfen unutmayın, bu davanın en önemli yargıcı kamuoyudur... Sanıkların ve sanık avukatlarının, kürsüdeki yargıçlara değil de kamuoyuna hitap eden temel savunma stratejileri de mi size bir şey söylemiyor?“</p>
<p>Niyetim, bıraktığım o noktadan devam etmek, sanıkların ve sanık avukatlarının <strong>“kamuoyunu esas alan temel savunma stratejileri”</strong>ne ilişkin iddiamı örnekler vererek temellendirmekti.</p>
<p>İşe bakın ki, ben o mektubu yazmaktayken, <strong>Hâkimler ve Savcılar Yüksek Kurulu (HSYK), Zekeriya Öz</strong>‘ü özel yetkilerinden soyundurmak ve terfian<strong> İstanbul Başsavcıvekilliği</strong>‘ne getirmek üzere karar alma toplantıları yapmaktaymış.</p>
<p>Niyetlendiğim o yazıyı yazacağım tabii, fakat ondan önce bir borcumu yerine getirmeli ve <strong>Zekeriya Öz</strong>‘e teşekkür etmeliyim...</p>
<p><strong>Zekeriya Öz</strong>, Türkiye’nin kendi karanlık geçmişiyle hesaplaşması gerektiğini savunanların <strong>“Nerede bizim Di Pietro’muz, nerede Baltasar Garzon’umuz” </strong>diye hayıflandığı koşullarda büyük bir cesaretle ortaya çıkıp,<strong> “burada”</strong> demiş olan savcıdır.</p>
<p>Salı günkü yazıda ona yönelttiğim eleştirinin haklılığı hususunda hiçbir tereddüt taşımıyorum; fakat buradan kendisine gidecek birkaç menfi puan ne onun toplamdaki müspet rolüne halel getirir ne de benim ancak<strong> “şükran”</strong> sözcüğüyle ifade edebileceğim duygumu değiştirir... Sular durulduğunda, her şey daha iyi anlaşılacak...</p>
<p>Artık, Ergenekon, Balyoz vb. davaların sanıklarının ve sanık avukatlarının, kürsüdeki yargıçlardan çok kamuoyuna hitap eden temel savunma stratejileri mevzuuna gelebiliriz...</p>
<h4> </h4>
<h4>“İnkâr, ‘halkla ilişkiler’e mi yönelik?”</h4>
<p>Bu meseleyi aklıma ilk, Ergenekon sanıklarının haklarındaki bütün suçlamaları refleks olarak reddettiklerini fark ettiğimde taktım.</p>
<p>Yeni Aktüel dergisinin 3-16 Eylül 2009 tarihli sayısında yer alan<strong> “İnkâr, ‘savunma’dan çok ‘halkla ilişkiler’e mi yönelik?”</strong> başlıklı yazıda şöyle demiştim:</p>
<p>“Ergenekon sanıklarının, bilhassa da haklarında ‘hard’ suçlamalar olan kesiminin sürekli bir inkâr gayreti içinde olmalarının izaha muhtaç olduğu kanaatindeyim. İnkârdan gelmenin rutin bir inceleme sonucunda hükümsüzleşeceğinin apaçık olduğu durumlarda, davranışın hukuki savunmadan ziyade ‘halkla ilişkiler’ çabasının bir parçası olduğunu daha fazla düşünüyorum.</p>
<p>“Bu çerçevede en çok, Zir Vadisi’ndeki silahlara, evinde bulunan bir krokiden faydalanılarak ulaşılan Yarbay Mustafa Dönmez’in çıkışları dikkatimi çekiyor. (...) Benim analizim şöyle: Sanıklar, bazı inkârlarının hukuki bir sonuç doğurmayacağını bilseler de bu işi hem de yüksek perdeden yapmaya devam edecekler. Çünkü amaç, zihinlerde bir ‘acaba?’ tortusu bırakmak. (...) İşte bu nedenlerle, Dönmez’vari inkârların mahkemelerden çok ‘kamuoyu mahkemesi’ne yönelik oldukları gibi bir şüphe taşıyorum ben.
                                    	<br/><br/>
<a class="lnk2" href="/web/20111214085916/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111214085916/http://taraf.com.tr:80/alper-gormus/makale-savunmalar-mahkemeden-cok-kamuoyuna.htm)
