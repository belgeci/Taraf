# ‘Balyoz’ kararları tartışması (2)

*Alper Görmüş 02.10.2012*

<div class="yazi"><p>3 Kasım 2002 seçimlerinin hemen sonrasında, 1. Ordu’da Adalet ve Kalkınma Partisi (AK Parti) iktidarına karşı bir darbe planı hazırlandığına dair iddiaları külliyen reddedenler, bu iddiayı ciddi bulanları, bir <b>“varsayım”</b> üzerinden kanaat oluşturmakla itham ediyorlar.</p>
<p>Bu itham, en veciz ifadesini <i>Radikal </i>yazarı <b>Ezgi Başaran</b>’da bulmuştu:<br/><br/><b>“Darbelerle ezilmiş bir ülke olduğumuzu, darbeciliğin Cumhuriyet geleneklerinden sayıldığını ve bunun Balyoz gibi bir planın gerçek olduğuna inanmak için yeter delil sayılabileceğini düşünüyorsunuz. Anladım.”</b></p>
<p>Oysa mesele hiç öyle değil; görmek isteyenler için başka bir sürü bilgi var ve Ezgi Başaran’ınki türünden bir cümle kurabilmek, ancak bunları görmemek ve bunları okurların göz menzilinden uzak tutabilmek sayesinde mümkün olabilmektedir.</p>
<p>Bu bilgileri, geçtiğimiz cuma günkü ilk yazıda söylediğim gibi sonraki yazılarda ele alacağım. Şimdilik, Başaran ve benzerlerinin bizim görmemizi istedikleri ve bunu yaparken de zinhar başka bir şey görmememiz gerektiğini va’zettikleri <b>“davanın zaaflı noktaları” </b>üzerinde durmaya devam edeceğim...</p>
<p>Geçen yazıda, savcıların iddianamede belge olarak sundukları <b>“imzasız word dokümanlar”</b>ın belge sayılamayacağına dair argümanları ele almıştım.</p>
<p>İlk yazıyı okumayanlar için özet:</p>
<p>Bence de imzasız bir dokümanın mahkemede belge olarak kullanılması ilk bakışta hayli tuhaf görünüyor... Fakat Türk Silahlı Kuvvetleri’nde (TSK) bu türden <b>“sorunlu”</b>, daha doğrusu açıkça suç teşkil eden dokümanlarda ismin ve rütbenin bulunmasına karşın imzanın bulunmaması <b>“teamülü”</b>nü denkleme kattığımızda işin rengi değişiveriyor. (Yazıda, Genelkurmay Başkanlığı’nın sahih olduklarını onaylamaktan kaçınamadığı; isimli, rütbeli fakat imzasız üç <b>“sorunlu” </b>belgeyle ilgili olarak <b>“komuta katına ulaşmadığı”</b> savunmasını yaptığını üç örnek üzerinden göstermiştim.)</p>
<p>Mahkemenin bu türden dokümanları <b>“belge”</b> olarak kabul etmesiyle ilgili olarak da şöyle bir tahminde bulunmuştum:<br/><br/><b>“Bu durumda, mahkemenin Oraj, Suga, Çarşaf, Sakal vb. eylem planlarının ve başka Balyoz belgelerinin imzasız olmasının, onların belge niteliğine halel getirmediğine hükmetmiş olması ciddi bir olasılıktır... Bakalım gerekçeli kararda ne denecek?”</b></p>
<p>Sıra geldi, sanıkların ve avukatlarının üzerinde en fazla durdukları <b>“sahte CD’ler”</b> meselesine...<br/><br/><br/></p>
<h3>“Sahte CD’ler meselesi”</h3>
<p><b><br/></b>Önce, kısa bir bilgi özeti:</p>
<p>Biliyorsunuz, <b>“Balyoz”</b> tartışması, 20 Ocak 2010’da <i>Taraf </i>gazetesinde yayımlanan <b>“Balyoz darbe planı”</b> başlıkla manşet haberle başladı... Haber, <i>Taraf</i> gazetesi muhabiri <b>Mehmet Baransu</b>’ya bir kaynak tarafından teslim edilen belgelere dayanıyordu. </p>
<p>Baransu, savcılığın talebi üzerine 21 Ocak 2010’da elindeki belgelerin DVD kopyalarını, 29 Ocak 2010’da da orijinallerini bir bavul içinde savcılığa teslim etti. </p>
<p>İddianamede, bavuldan çıkan belgeler şöyle ifade ediliyordu: <b>“Toplam 2229 sayfa doküman, 19 adet CD ve 10 adet teyp kaseti...”</b></p>
<p>Savcılık, suç isnadını esasen bazı CD’ler ve 5-7 Mart 2003’te 1.
                                    	<br/><br/>
<a class="lnk2" href="/web/20121005002810/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-balyoz-kararlari-tartismasi-2.htm), [web.archive.org (arşiv bağlantısı)](http://web.archive.org/web/20121005002810/http://www.taraf.com.tr:80/alper-gormus/makale-balyoz-kararlari-tartismasi-2.htm)
