# Şeriat gelmekteyken “şeriatçılar”ın Kürt açılımını desteklemenin güçlükleri...

*Alper Görmüş 04.08.2009*

<div class="taraf_structure_2col_1zq">
<div class="margen_n">



 <p>Orada burada, CHP’nin işinin bu defa zor olduğuna, partinin hükümete karşı yürüttüğü “her şeye karşı çıkma ve böylece AK Parti’yi paralize etme” stratejisinin “Kürt açılımında” işlemeyeceğine dair yazılar okuyorum. <br/><br/>Bu “sol-sosyalist” yorumlara göre, CHP’nin tabanına MHP’dekine benzemeyen çağdaş, şehirli bir milliyetçilik (yurtseverlik) hâkimmiş... Bu taban, Kürtler üzerindeki tarihsel ve güncel baskılara karşıymış ve bunları giderecek girişimleri desteklemeye hazırmış... CHP yönetimi reel siyasetin gereklerine teslim olur da sırf AK Parti güçlenmesin diye hükümetin başlattığı “Kürt açılımı”na karşı körlemesine bir karşı çıkış sergilerse, bu taban yönetime karşı çıkarmış... “İrtica ve şeriat tehlikesi” söz konusu olduğunda tabandan gelen mutlak destek, “Kürt açılımının üniter devleti parçalayacağı” propagandası temelinde devşirilemezmiş... <br/><br/>Bu yorumlar beni bir yıl öncesine, 2008 ağustos-eylülüne götürdü... O zaman da “Ermeni açılımı” gündemdeydi ve “şeriatın gelmekte olduğu” hususunda Deniz Baykal ve CHP’nin “laiklik” çizgisiyle fazlaca bir sorunu olmayan sol’dan bazı kalemler, bu partinin, Cumhurbaşkanı Gül’ün Ermenistan’ı ziyaretiyle bir kez daha açığa çıkan milliyetçi çizgisine ciddi itirazlar yöneltiyorlardı (tıpkı bugün Kürt açılımı konusundaki statükocu yaklaşımını eleştirdikleri gibi...)   <b><br/><br/>“Şeriat” gelmekteyse eğer...</b>   <br/><br/>Ben o sıralarda, bu “sol” çizgiyi temsilen iki <i>Milliyet </i>yazarının (Ece Temelkuran ve Kadri Gürsel) yazılarından hareketle “Şeriat gelmekteyken ‘şeriatçıların’ Ermeni açılımını savunmanın güçlükleri...” başlıklı bir yazı kaleme almıştım. Yazıda, “şeriat” gerçekten gelmekteyse eğer, “Ermeni açılımını destekliyoruz, Deniz Bey’e de bu düşer” diyen bu “sol” çizginin değil, CHP’nin ve CHP gibi davrananların haklı (tutarlı) olduğu sonucuna varmıştım. Şu gerekçelerle: <i><br/><br/>“Şu yukarıda sıraladığım, fikirlerine katıldığım ve katılmadığım kişi ve kurumların ortak bir yanları var: Tümü, iktidarda bulunan partinin bir ‘İslamcı diktatörlük’ peşinde koştuğuna ve bir süre sonra da bunun mukadder olacağına inanıyorlar. Bu tespit doğruysa eğer, karşımızda bir ‘demokrasi düşmanı’ var demektir ve böyle bir durumda bütün enerjinin o ‘düşman’ın ‘imhasına’ yönlendirilmesi yerinde olur. Hem zaten böyle bir iktidarın ‘Ermeni açılımı’ yapması doğasına aykırıdır; eğer buna benzer bir şey varsa ortada, bu da ‘takiye’ sayılmalıdır. Eh, böyle bir durumda da yapılacak iş, iktidarın girişimini desteklemek değil ‘takiye’yi açığa çıkarmak olmalıdır.</i> <i><br/><br/>“Cumhuriyet gazetesi yazarı Oktay Akbal, 2002 seçimlerinin hemen ardından, AK Parti’ye karşı politikanın ‘AKP yıkılmalıdır’dan ibaret olmak gerektiğini yazmış, şunu doğru bunu yanlış yaptı türünden bir muhalefet anlayışına şiddetle karşı çıkmıştı. Akbal’ınki ‘düşman’a karşı geliştirilmiş bir mücadele yöntemiydi ve yukarıdaki varsayımı doğru kabul ettiğimizde, tutarlı bir tespitti. Gerçekten de, eğer AK Parti şeriatçıysa, üstelik de dizginleri ‘emperyalizm’in elinde bir partiyse (‘ılımlı İslam’), bu partinin yürüttüğü Ermeni açılımını ferah ferah desteklemek hakikaten çok zordur. Kendi içinde problemlidir, çelişkilidir ve uzun vadede sürdürülemez bir siyasettir.”</i> <br/><br/>Kadri Gürsel, yazısında CHP yönetiminin ve Baykal’ın “Ermeni açılımına hayır” diyen tavrını da analiz ediyor, bu tavrı “tabanının tanımamak”, “onunla bağ kuramamak”la açıklıyordu. <br/><br/>Ben tam tersini düşünüyorum: CHP yönetimi ve Baykal tabanını çok iyi tanıdığı için bu siyasetleri geliştiriyor. Ve bazı sol-sosyalist çevreler bu tabanla ilgili romantik hayaller kurdukları için tabana değil, yönetime ve Baykal’a ateş püskürüyorlar.   <b><br/><br/>Kamuoyunda uzlaşma?</b> <br/>  <br/>CHP’yi çevreleyen “laik-şehirli-çağdaş” fakat fena halde statükocu geniş kitlelerin ortaya çıkışında başta Baykal olmak üzere CHP’li siyasetçilerin rolünü tartışmayı bir kenara bırakarak, “vakıa”ya odaklanarak söylüyorum: Bugün artık CHP’li siyasetçiler, milyonlarca “laik-şehirli-çağdaş” insandan oluşan bir güvenlik teşkilatının koruması altında son derecede güvenli, son derecede lüks bir villada yaşayıp giden insanlardan ibarettir. Bu villa güvenli ve lükstür, çünkü “korumaların” suyuna gittikleri sürece orada ömürleri boyunca oturma hakları vardır. <br/><br/>CHP, yaratılmasına katkıda bulunduğu bir canavarın esiridir artık... Korumaların tepkisini ölçmek için bazen villadan kafasını çıkartıp bahçe dışına çıkma girişimlerinde bulunmakta (seçim öncesindeki CHP “açılımları”nı hatırlayın), her seferinde korumaların homurtuları altında villaya ricat etmektedir. <br/><br/>Hükümetin Kürt açılımı konusunda CHP’nin şimdilik düşük profilli bir muhalefet sergilediğine bakıp da bunun böyle süreceğine inananları da uyarmak isterim. Önümüzdeki günlerde CHP’nin yavaş yavaş MHP’lileşeceğini izleyeceğiz hep beraber. <br/><br/>Bahçeden gelen uğultuları duymuyor musunuz?   <br/><br/>---------------   <i><br/><br/><br/><font size="4"><strong>Hürriyet </strong></font></i><font size="4"><strong>beş günde nasıl “derin cinayet”ten “irticacı işi”ne sıçradı?</strong></font>   <br/><br/>“<i>Hürriyet</i>, kendisini aldatan kaynaklar arasında kazı çalışmasına girişse?” başlıklı mini dizinin üçüncü ve son bölümüyle karşınızdayım. Bugün, Türkiye’de işlenen son büyük siyasi cinayette “büyük gazete”nin, genel yayın yönetmenine rağmen (tuhaf bir şey söylediğimin farkındayım, fakat okuyunca bana hak vereceksiniz) oynadığı tuhaf rolden söz edeceğim... <br/><br/>“Atatürkçü, laik, ulusalcı” kimliğiyle öne çıkan Prof. Dr. Necip Hablemitoğlu’nun Ankara’da faili meçhul bir suikasta kurban gitmesi (18 Aralık 2002), basında önceki cinayetlerden çok farklı bir tepkiyle karşılanmıştı... Hiç kuşkusuz “irtica bir can daha aldı” içerikli haberlere de rastlanıyordu ama özellikle üç büyük gazetenin tavrı çok farklıydı. Mesela <i>Sabah</i> “Biz bu filmi görmüştük” derken, <i>Hürriyet</i> (manşet: “Derin suikast”) genel yayın yönetmeni Ertuğrul Özkök de televizyonlarıyla, gazeteleriyle bütün medyayı inceledikten sonra “Bu kez ıskaladılar” yorumunu yapmıştı... <br/><br/>Fakat cinayetten birkaç gün sonra, bunun “erken bir iyimserlik” olabileceğini düşündürten garip bir atmosfer oluştu... <br/><br/>Orada burada Hablemitoğlu cinayetiyle “irtica” ve “İran” arasında bağlar kurulmaya çalışılıyordu. Cinayetten beş gün sonra (23 Aralık 2002) Kubilay’ı anma gününde <i>Hürriyet </i>de girdi devreye. Gazete, o gün Kubilay ve Necip Hablemitoğlu’nun fotoğraflarını yan yana koyarak, altına “Aynı uğurda can verdiler” başlığını yerleştirdi. <br/><br/>Fakat gazetenin asıl numarası bu değildi. Asıl numara manşetteydi: “Asıl Hedef Uyuyanlar...” Haberin spotu da şöyleydi: “Necip Hablemitoğlu suikastının ardından gözler, İran’da eğitildikten sonra Türkiye’de ‘uyuyan’ ajanlara çevrildi. 25 siyasi cinayetin emrinin İran’dan verilmiş olması, şüpheleri yine bu ülkenin üzerine çekti...” <br/><br/>Görüyorsunuz, tıpkı Kışlalı cinayeti sonrasında olduğu gibi: Birinci cinayetten dört gün sonra kamuoyundaki “Kışlalı’yı dostları mı öldürttü” kuşkusunu giderecek bir manşet ve Hablemitoğlu cinayetinden beş gün sonra kamuoyundaki “bu kez mesele ‘derin’” inancını izale edecek bir başka manşet… Şaşmamak mümkün değil: Beş gün önce gazetenin genel yayın yönetmeni ne dediyse, onun tam tersini söyleyen bir spekülatif haber gazetenin manşetine kadar tırmanabiliyor… <br/><br/>“Tuhaf” demiştim... Haksız mıymışım?   <i><br/><br/><br/>GÜNCEL NOT. Ben eski defterleri karıştırırken, meseleye cuk oturan taze bir Hürriyet manşeti çıkageldi: “İŞTE O 13 SAYFALIK İFADE... Sabancı suikastı tetikçisi Mustafa Duyar, yine gündeme oturdu. Öldürülmeden önce Can Dündar’a ‘her şeyi’ anlatacaktı ama para istedi diye izin verilmedi. Hürriyet, Duyar’ın savcılığa verdiği ilk ifadeyi yayınlıyor...”</i> <i><br/><br/>Gazete, ifadedeki “‘Arkanızdayız’ diyen bir devlet yetkilisi olmadı” bölümünü büyütmüş ki, bence de münasiptir! Hele ki bu günlerde! Yine de diyorum, sonuçta ortada somut bir ifade var ve gazete kendi meşrebine uygun editoryal bir tercihte bulunmuş. “İstihbarat kaynakları”na dayanılarak kotarılan o sözde manşetlerle kıyaslandığında, bu manşet zemzemle yıkanmış gibi duruyor.</i></p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://taraf.com.tr:80/makale/7108.htm), [web.archive.org (arşiv bağlantısı)](http://web.archive.org/web/20091030202718/http://taraf.com.tr:80/makale/7108.htm)
