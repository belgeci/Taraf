# Darbe Günlükleri’nde Tolon’un Balyoz ikrarı

*Alper Görmüş 12.07.2011*

<div class="yazi"><img align="left" alt="Darbe Günlükleri’nde Tolon’un Balyoz ikrarı" border="0" src="http://www.taraf.com.tr/fotoraflar/makaleler/darbe-gunlukleri-nde-tolon-un-balyoz-ikrari_8840_orijinal.jpg" style="border-right-width:10px; border-color:#FFFFFF"/><p>2003’te, merkezinde Birinci Ordu’nun bulunduğu bir darbe hazırlığı yapıldığına dair söylentiler 2005’ten itibaren birkaç köşe yazısında dile getirildikten sonra, 2010’da önce soruşturmaya, ardından da davaya dönüştü. Bugün <b>“Balyoz”</b> adıyla bildiğimiz süreç, bu söylenti ve iddiaların delillerle desteklenmiş haline tekabül ediyor.</p>
<p>Davada, onlarcası general olmak üzere 200’e yakın subay yargılanıyor. </p>
<p>Ocak 2010’da <b><i>Taraf </i>gazetesinin yayımladığı belgeleri temel alan 196 sanıklı Balyoz iddianamesi </b>bundan bir yıl önce, Temmuz 2010’da kabul edilmişti. Davanın bir numaralı sanığı <b>2003’te Birinci Ordu Komutanı olan Çetin Doğan</b>’dı.</p>
<p>Ardından, geçtiğimiz mart ayında <b>emekli Albay Hakan Büyük</b>’ün Eskişehir’deki evinde yapılan aramada bulunan belgelerin temel alındığı ikinci bir Balyoz iddianamesi hazırlandı, o da geçtiğimiz ay mahkeme tarafından kabul edildi.</p>
<p>İkinci iddianamede, <b>30 Ağustos 2004 - 30 Ağustos 2005 arasında Birinci Ordu Komutanlığı yapan Orgeneral Hurşit Tolon</b>’a ait olduğu öne sürülen ve 2004’te yayında olan <b><i>cunta.org</i></b> adlı sitede yer alan bir konuşma metni de bulunuyordu. </p>
<p>İddianamede yer aldığı şekliyle, Hurşit Tolon şöyle diyordu:</p>
<p>“Yalman Paşa (2003’te Kara Kuvvetleri Komutanı –A.G.) istifa edip, yerine Çetin Paşa Kuvvet Komutanı olacaktı. Ama Çetin Paşa bu planı herkese anlattı. (...) Çetin Paşa, Özkök Paşa’yı istifa ettirip Genelkurmay Başkanı olacaktı.”</p>
<p><b><br/>Konuyu neden tekrar ele alıyorum?</b></p>
<p>Önemine binaen, başta <i>Taraf</i> olmak üzere birçok gazetenin manşetten ya da birinci sayfadan değerlendirdiği bu metinle ilgili olarak 5 temmuzda bir yazı yazmıştım. Yazı esasen <i>Taraf</i>’ın bu haberi sunumunu eleştirmeye matuf olduğu için, Tolon’a atfedilen konuşmanın <b>“sahih”</b> olma ihtimaline ve <b>“sahih”</b>se, 2003’teki darbe iddiaları çerçevesinde neden çok büyük bir önem taşıdığına dair söylediğim şeyler ister istemez geri planda kalmıştı. İşte bu nedenle, işin bu yanını bir daha vurgulamak üzere <b>İkinci Balyoz İddianamesi’nde “Tolon’a atfedilen konuşma”</b> meselesine bir kez daha dönmeye karar verdim. </p>
<p>Fakat bunda rol oynayan iki husus daha var:</p>
<p><b><br/>Birincisi:</b> Çetin Doğan’ın kızı <b>Pınar Doğan</b> ve damadı <b>Dani Rodrik</b>’in birlikte oluşturdukları <b>“Çetin Doğan ve Gerçekler”</b> başlıklı blogda <i>Taraf</i>’taki yazımla ilgili bir eleştiri yayınlandı. Pınar Doğan imzalı yazıda, benim metnin <b>“sahih”</b> olma ihtimaline dair kullandığım argüman özenle gizleniyor, ardından da <b>“bunlar böyle işte, işlerine geleni, hiçbir dayanak öne sürmeden gerçek kabul ediyorlar” </b>denmeye getiriliyordu. </p>
<p>Birinci neden bu: Bu yazıya cevap vermek zorundaydım.</p>
<p><b><br/>İkincisi: </b>O yazıyı yazdıktan sonra, <b>Darbe Günlükleri</b>’nin, 2003 başında Birinci Ordu’da neler yaşandığına dair bir fikir verebileceğini düşündüğüm bölümlerine yeniden baktım.
                                    	<br/><br/>
<a class="lnk2" href="/web/20111214085900/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-darbe-gunlukleri-nde-tolon-un-balyoz-ikrari.htm), [web.archive.org (arşiv bağlantısı)](http://web.archive.org/web/20111214085900/http://www.taraf.com.tr:80/alper-gormus/makale-darbe-gunlukleri-nde-tolon-un-balyoz-ikrari.htm)
