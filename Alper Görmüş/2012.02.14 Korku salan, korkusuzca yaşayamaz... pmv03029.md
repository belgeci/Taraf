# Korku salan, korkusuzca yaşayamaz...

*Alper Görmüş 14.02.2012*

<div class="yazi"><p>Kendisinden korkulan insanların büyük paradoksu, onların da korku içinde yaşamalarıdır. </p>
<p>Korkutanlar, daha çok korkuturlarsa kendi korkularının azalacağını sanırlar, oysa tam tersi geçerlidir: Bu <b>“çare”</b>, alınlarında biriken terleri arttırmaktan başka bir işe yaramaz. </p>
<p>Güç kullanan ve iktidarlarını, yönettiği toplumları korkutarak sürdüren siyasi iktidarlar da tıpkı o insanlar gibi korku içinde yaşarlar. İktidarını korkusuzca sürdürmek isteyen bir iktidarın yapması gereken şey daha fazla insanı korkutmak değil, kimsenin kendisinden korkmadığı siyasal koşulları sağlamaktır.</p>
<p>Geçerliliğine inandığım bir demokrasi ölçütü önereceğim:<br/><br/><b>Eğer bir ülkede insanlar yönetenlerden korkmuyor, yönetenler ise sadece “sandıkta iktidarı kaybetmekten” korkuyorlarsa, orası bir demokrasidir.<br/><br/></b><b>Eğer bir ülkede insanlar yönetenlerden korkuyor, yönetenler ise sandığa ulaşamadan iktidarı kaybetmekten korkuyorlarsa, orası bir demokrasi değildir.</b></p>
<h3><br/>AK Parti’nin iki dönemi</h3>
<p><b><br/>Adalet ve Kalkınma Partisi (AK Parti)</b>, iktidara geldiğinden beri <b>“sandık”</b> dışından gelebilecek hamlelerden korkuyor. Korkusunun kaynağı uzun bir süre <b>“askerî vesayet” </b>olageldi, son zamanlarda da yeni bir korku kaynağı belirdi: Yargısal vesayet.</p>
<p>AK Parti ve Erdoğan hükümeti, hakiki bir temeli olan askerî müdahale korkusu karşısında iki tepki geliştirebilirdi: <br/><br/><b>a) </b>Algıladığı korkuyu yönettiği topluma yansıtabilir, baskıcı bir siyasal rejime yönelebilirdi (irrasyonel ve yanlış tercih).<br/><br/><b>b) </b>Algıladığı korkuyu topluma yaslanarak aşmayı deneyebilir, böylece askerî vesayetin, içinde nefes almakta zorlanacağı daha özgürlükçü bir siyasal modele yönelebilirdi (rasyonel ve doğru tercih).</p>
<p>AK Parti ikinci yolu tercih etti ve bunu uzun yıllar boyunca sürdürdü.</p>
<p>Sonra işler tuhaflaştı. İktidar partisi, askerî vesayetin gücünü kırdıkça ve seçimlerde giderek daha yüksek oylar aldıkça partinin hoyratlık katsayısı da artmaya başladı. </p>
<p>Bu değişimi en iyi gösteren şeylerden biri de, son yıllarda öğrencilere karşı sergilenen tutum oldu. </p>
<p>Mesela, bir şiir okudu diye dünya kendisine dar edilen Başbakan, bütün <b>“suçları”</b> konuşma yaptığı salonda <b>“parasız eğitim istiyoruz”</b> pankartı açan iki öğrencinin <b>(Ferhat Tüzer ve Berna Yılmaz) </b>neredeyse iki yıl boyunca tutuklu yargılanmasından hiç rahatsız olmadı. </p>
<h3><br/>Ekşi Sözlük’e iki “entry” yazdı ve...</h3>
<p><b><br/>Cumhuriyet Halk Partisi milletvekili Hüseyin Aygün</b>, <b>tutuklu öğrenci sayısının 500’ü aştığını söylüyor. </b>Bu öğrencilerin kahir ekseriyetinin suçu, <b>“terör</b> <b>örgütünün propagandasını yapmak”</b>. Bu öyle bir suç ki, hiç farkında olmadan bile işleyebilirsiniz. Mesela attığınız bir slogan ya da okulunuzda dağıtılan bir bildirinin cebinizden çıkan tek nüshası <b>“terör örgütlerinden”</b> birine ait olabilir; bu da sizin terör örgütünün propagandasını yaptığınıza dair yeterli bir delil sayılabilir.
                                    	<br/><br/>
<a class="lnk2" href="/web/20120814184745/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/alper-gormus/makale-korku-salan-korkusuzca-yasayamaz.htm), [web.archive.org (arşiv bağlantısı)](http://web.archive.org/web/20120814184745/http://www.taraf.com.tr/alper-gormus/makale-korku-salan-korkusuzca-yasayamaz.htm)
