# 5N? Burda... 1K? Burda... 1D? Yok!

*Alper Görmüş 28.02.2008*

<div class="yazi">Hürriyet’ten Mehmet Yılmaz’ın “Katil ‘İslamcı’ ise komplo teorisi üret!” başlıklı yazısı (26 şubat), medya eleştirisine soyunduklarında kıskandığım iki yazar tarafından (Kürşat Bumin, Yıldıray Oğur) konu edildi. Mehmet Yılmaz, sözünü ettiğim yazısında Danıştay saldırganı Alparslan Arslan’ın babasının, “İslamcı basın”ı sevmemesiyle ünlü bir marjinal İslamcı dergide yer alan “Benim oğlum şeriatçı, ama onu Ergenekoncu göstermek istiyorlar” feryadını şahit gösteriyordu. 
Kürşat Bumin ve Yıldıray Oğur “katilin beyanını esas kabul eden” yazara gereken cevabı vermişler. Ben izninizle, yazara ilham kaynağı olduğu anlaşılan iki gün önceki (24 şubat) Milliyet gazetesi haberine bakmak istiyorum. ?öyleydi haber: “O?LUMUN ERGENEKON’LA İLİ?KİSİ YOK... İslamcı basını eleştiren İdris Arslan, oğlunun ‘Ergenekoncu’ olarak nitelendirilmesine karşı çıkarak, ‘Bunu söyleyenler bir yerlere yaranmaya çalışıyorlar’ dedi.” 
Bence bu bir haber olduğu için, Mehmet Yılmaz’ın yorumundan çok daha sert bir eleştiriyi hak ediyor. Kısaca söyleyeceğim şudur: Danıştay saldırganının daha önce Cumhuriyet’e üç kez bomba attığı; bu bombaların Ergenekon operasyonunun başlatılmasına neden olan Ümraniye baskınında ele geçen bombalarla aynı kafileden çıktığı vb. kesinleşmiş bilgiler olmasaydı elimizde, bu habere söyleyecek sözümüz olmazdı. Fakat bunları gizleyerek böyle bir haber verdiğinizde, okurlarınızın beynini iğfal etmiş olursunuz. 
Türk basını, haberlerine, unsurları tamam mı değil mi diye bakılıp geçilecek bir basın değil. İşte buyurun, 5N’si de var, 1K’sı da haberin, fakat 1D’nin yerinde yeller esiyor; haber dürüst değil!
Ben bir Milliyet okuru olarak Milliyet okur temsilcisi Derya Sazak’a soruyorum: Sizce tamam mıdır bu haber?
29.02.2008</div>

Kaynak: [taraf.com.tr](http://www.taraf.com.tr:80/alper-gormus/makale-5n-burda-1k-burda-1d-yok.htm), [web.archive.org (arşiv bağlantısı)](http://web.archive.org/web/20101115124256/http://www.taraf.com.tr:80/alper-gormus/makale-5n-burda-1k-burda-1d-yok.htm)
