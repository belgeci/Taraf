# ‘Bilimsel...’

*Alper Görmüş 13.07.2012*

<div class="yazi"><p>Türkiye siyasetinin modern-seküler-sol yanında yer alan figürlerin; özellikle de siyasetçilerin, oda temsilcilerinin, sendikacıların <strong>“bilimsel”</strong> kelimesine düşkünlükleri sizin de dikkatinizi çekiyor mu?</p>
<p><strong>Etyen Mahçupyan’</strong>ın (Zaman, 30 Mayıs 2012), <strong>Şükrü Hanioğlu’</strong>nun (Sabah, 13 Mayıs 2012) <strong>“Tarih bilincimizi artıralım, ‘tarihçi’likten kurtulalım” </strong>başlıklı yazısından hareketle kaleme aldığı<strong> “Sol ve ideoloji”</strong> başlıklı yazısını okuduğumdan beri, epeydir kafama takılan şu<strong> “bilimsel”</strong> tutku üzerine yazmayı kafama koymuştum. Araya başka şeyler girdi, kısmet bugüneymiş...</p>
<h3><br/>“Bilimsel”in bir sopa olarak kullanımı...</h3>
<p>Türkiye’de siyasetin modern-seküler-sol yanında yer alan figürler, <strong>“bilimsel”</strong> kelimesini sadece uhdelerinde tuttuklarına inandıkları pozitif bir değere işaret etmek üzere kullanmıyorlar. <strong>“Bilimsel”</strong> kelimesi, bunun yanı sıra, belki bundan da çok, bu pozitif değerden nasiplenmemişlere gönderilen negatif mesajlarla yüklü olduğu için bu ölçüde yaygın bir kullanıma sahip... Tıpkı, her yere Türk bayrağı ya da Atatürk posteri asmak gibi: Çok açık ki bu bayraklar ve Atatürk posterleri, onlara duyulan sevgiden çok <strong>“karşı taraf”</strong>a duyulan öfkenin ifadesidir.</p>
<p>Şimdi uzun bir parantezle Etyen Mahçupyan’ın yazısında dile getirdiği tespitleri sizlere aktaracak, ardından da onun tespitlerinin gündelik hayattan bir doğrulaması niteliğinde olduğunu düşündüğüm <strong>“bilimsel”</strong> kelimesinin yaygın kullanımından birkaç örnek vereceğim...</p>
<p>Mahçupyan, yazısına, Şükrü Hanioğlu’nun yazısında ele aldığı <strong>“tarihçi”</strong> bakışın<strong> “Türkiye’deki modern ve sol anlayışın ‘evrensel’ ideolojik köklerini anlamamız açısından epeyce elverişli gözüktüğünü”</strong> söyleyerek ve Hanioğlu’nun tarihçilik tanımını aktararak başlıyor: <strong>“Tarihçilik, yaşamın ve güncelin sadece tarih üzerinden anlaşılabileceğini, geleceğin de tarihin ilerleme çizgisinin kavranması aracılığıyla tahmin edilebileceğini savunan bir dünya görüşüdür.”</strong></p>
<p>Eh, tarih, belirli kanunlar çerçevesinde bugünü ve geleceği belirleyen bağımsız bir özne haline geldiğinde, bireylere ve toplumlara düşen de onun yasalarını öğrenmeye çalışmak ve bu yolla geleceği tahmin etmek olabilirdi!</p>
<p>Mahçupyan,<strong> “bu algının bizatihi bilimsel bir paye kazanmasının”</strong> paralelinde gelişen ve bizi bu yazının asıl konusuna bağlayan şeyi de şöyle anlatıyor:</p>
<p>“(Böylece) sosyal alanda bilimsel bir siyaset üretmenin mümkün olduğu fikri doğdu ve bilimselliğin temeli de doğal olarak tarihin yasalarında arandı. Eğer bu yasaları kavrayabilirsek, kaçınılmaz geleceği de öngörebilirdik. (...) Sol bu yaklaşımın hararetli sahiplenicilerinden biri oldu ve söz konusu ‘bilimsel’ anlayışı devrimciliğin zemini olarak işlevselleştirdi. (...) Dahası bunun dışında kalanlar tarihin yasalarını algılayamayan bir bilinçsizlik halinin temsilcileri olarak görüldükleri ölçüde ‘solun’ dışına itildiler.”</p>
<h3><br/>AK Parti’nin “bilimsel olmayan” icraatları</h3>
<p>Hiç bilenle bilmeyen bir olur mu?.
                                    	<br/><br/>
<a class="lnk2" href="/web/20120902045228/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-bilimsel.htm), [web.archive.org (arşiv bağlantısı)](http://web.archive.org/web/20120902045228/http://www.taraf.com.tr:80/alper-gormus/makale-bilimsel.htm)
