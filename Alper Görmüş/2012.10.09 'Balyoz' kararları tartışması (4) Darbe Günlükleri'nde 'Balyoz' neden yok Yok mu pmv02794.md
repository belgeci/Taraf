# ‘Balyoz’ kararları tartışması (4) Darbe Günlükleri’nde ‘Balyoz’ neden yok? Yok mu?

*Alper Görmüş 09.10.2012*

<div class="yazi"><p><b>“Balyoz” </b>kararları tartışmasında bugünden itibaren 2003’te 1. Ordu’da bir darbe planlandığına işaret eden <b>“dijital olmayan deliller”</b> bahsine geçiyorum (deyim <b>Nazlı Ilıcak</b>’a ait).</p>
<p><b><br/>Darbe Günlükleri</b>, <b>Balbay Günlükleri</b>, 2003’ün en önemli tanıklarının (<b>Hilmi</b> <b>Özkök</b>, <b>Aytaç Yalman</b>) sözleri ve başka şeyler... </p>
<p>İlk olarak, <b>Darbe Günlükleri</b>’nde <b>Balyoz</b>’a dair ne var ne yok, ona bakacağız... </p>
<p><i><br/>Taraf</i>, 20 Ocak 2010’da Balyoz planına dair belgeleri yayımladığında aklıma bir soru takılmıştı: <b>“Balyoz”</b>un en önemli figürleri arasında zikredilen zamanın <b>Donanma Komutanı Orgeneral Özden Örnek</b>, tuttuğu günlüklerde neden bundan hiç söz etmiyordu?</p>
<p>O günlerde, aynı soruyu kendilerine soran, isimlerini şimdi hatırlamadığım birkaç muhabir bana telefon etmiş, yardım talebinde bulunmuşlardı: </p>
<p><b><br/>“Siz sık sık, <i>Nokta</i>’da yayımlanan bölümlerin Günlükler’in tamamını içermediğini söylüyorsunuz, acaba tümüne tekrar bakıp bu konuda bizi bilgilendirir misiniz?”</b></p>
<p>Meslektaşlarımın ricası üzerine 1. Ordu’daki plan seminerinin yapıldığı 5-7 Mart 2003’ün öncesinde-sonrasında Günlükler’de Balyoz’a dair bir şeyler olup olmadığına bir daha bakmış, dönüp onlara <b>“hayır, hiçbir şey yok”</b> demiş, ardından da ilave etmiştim: <b>“Şöyle bir şey var ama, cevabını aradığınız soru çerçevesinde o da çok anlamlı görünmüyor...” </b></p>
<p>Darbe Günlükleri’ndeki o <b>“şey”</b> şuydu:</p>
<p><b><br/>“8 Mart (2003) günü 1. Ordu Komutanlığı’nın Harbiye Orduevi’nde düzenlediği anılar gecesine gittik. Emeklilerimiz ile birarada olmak güzel bir beraberlik...”</b></p>
<p><b><br/>“Anılar gecesi”</b>nin, meşhur plan seminerinin sona ermesinden sadece bir gün sonra düzenlendiği hesaba katılırsa, aslında ilginç bir not... Fakat bilirsiniz, her ilginç şey önemli ve anlamlı değildir. O günlerde meslektaşlarım da benim gibi düşünmüş olmalılar ki, bu <b>“not”</b>un üzerinde durmadılar... </p>
<p>Belki de hepimiz yanıldık o zaman, belki de önemli ve anlamlıdır, bilmiyorum... </p>
<p><b><i><br/>Radikal</i></b><b>’de ben, <i>CNNTürk</i>’te Burak Örnek</b></p>
<p><i><br/>Radikal</i>’den <b>Ezgi Başaran</b>’ın 11 Ocak 2011’de benimle gerçekleştirdiği söyleşide, bana bu yönde herhangi bir soru yöneltilmediği hâlde konuyu oraya getirmiş, bu <b>“garipliği”</b> kamuoyunun da dikkatine sunmuştum:</p>
<p><b><br/>“Darbe Günlükleri’nin nasıl bir ayrıntı düzeyinde kaleme alındığını bilen biri olarak, Günlükler’de o dönemdeki faaliyetlere hiç yer verilmemiş olmasını garipsiyorum. Acaba ordunun kendi ‘legalite’ sınırlarını çok ağır biçimde ihlal ettiği için mi hiç girmedi bu konulara?”</b></p>
<p>Keza <b>Özden Örnek</b>’in oğlu <b>Burak Örnek</b>, Balyoz davasının karara bağlandığı günlerde <b>Şirin Payzın</b>’ın <i>CNNTürk</i>’te sunduğu programa bağlanmış, aynı <b>“garipliği”</b> o da dillendirmişti: </p>
<p><b><br/>“Babam 2003 martındaki iddia edilen darbe girişiminin içinde olsaydı, bunu günlüklerine yazmaz mıydı?”</b></p>
<p>Böyle demişti ama sorduğu soru derin bir sorunla malûldü: Çünkü Burak Örnek, yukarıda aktardığım sözlerini sarf etmeden önce babasının hiçbir zaman günlük tutmadığını öne sürmüştü.
                                    	<br/><br/>
<a class="lnk2" href="/web/20121115162921/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/alper-gormus/makale-balyoz-kararlari-tartismasi-4-darbe.htm), [web.archive.org (arşiv bağlantısı)](http://web.archive.org/web/20121115162921/http://www.taraf.com.tr/alper-gormus/makale-balyoz-kararlari-tartismasi-4-darbe.htm)
