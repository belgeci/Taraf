# Ergenekon Mahkemesi tanıklığım

*Alper Görmüş 24.07.2012*

<div class="yazi"><p>Geçtiğimiz cuma (20 temmuz) <b>Ergenekon</b> Davası’na bakan 13. Ağır Ceza Mahkemesi’nde ağırlıklı olarak <b>Darbe Günlükleri</b> çerçevesinde tanıklığıma baş vuruldu. </p>
<p>İfademi haberleştiren gazeteleri okurken, söylediklerimi kısaltma çabasından kaynaklanan ve yanlış anlamalara yol açabilecek birkaç noktayı düzeltmem gerektiğini düşündüm. </p>
<p>Bu yazıda bugüne değin dile getirdiğim ve mahkemede de tekrarladığım bazı olgusal tesbitlerimi ve kanaatlerimi özetleyerek bunu yapmaya çalışacağım. Böylece, zaman zaman karşılaştığım, <b>“2003-2004’teki darbe girişimleriyle Ergenekon faaliyeti arasında nasıl bir bağ var. Var mı”</b> ya da <b>“Darbe Günlükleri’nin Ergenekon Davası’ndan tefrik edilmesi bu davayı temelsiz bırakmaz mı” </b>ya da <b>“Darbe Günlükleri’nde anlatılan darbe girişimleri ayrıca soruşturulmayacak mı” </b>gibi sorulara da cevap vermiş olacağım. </p>
<p><b> </b></p>
<h3><br/>2003-2004’ün Ergenekon’la bağlantısı?</h3>
<p>Birinci Ergenekon iddianamesi beklenirken, kamuoyunda <b>Darbe Günlükleri</b>’nin bu davanın temelini oluşturacağı yönünde bir beklenti oluşmuştu. İddianamede Günlükler’e yer verilmediği görülünce, Ergenekon soruşturmasına ve davasına <b>“soğuk”</b> kesimler doğal olarak bunu <b>“davanın ölü doğduğu”</b>na yordular. Mesela <b><i>Cumhuriyet</i></b> gazetesi, iddianamenin açıklandığı gün <b>“Bunlar mı darbe yapacaktı”</b> imâlı bir manşetle çıkmıştı: <b>“Av tüfeğiyle darbe!” </b></p>
<p>Aslında burada usta işi bir manipülasyon vardı. Böylece sanki iddianamenin, Ergenekon’u darbe yapıp iktidara gelmeye çalışan bir örgüt olarak değerlendirdiği izlenimi yaratılıyor, ardından da bunun <b>“saçmalığı”</b>na işaret ediliyordu. Oysa iddianamenin iddiası bu değildi. İddia, Ergenekon’un, Türk Silahlı Kuvvetleri’ni bir darbeye kışkırtmak üzere ülkeyi yönetilemez hâle getirmeye çalışan bir organizasyon olduğuydu.</p>
<p>Fakat bu manipülasyonu bir yana bıraksak da, birinci iddianame şu sorunun cevabını vermiyordu: Ergenekon, istikrarsızlaştırıcı faaliyetleriyle kimin darbe yolunu açmaya çalışmaktadır?</p>
<p><b> </b></p>
<h3><br/>Darbe Günlükleri ikinci iddianamede </h3>
<p>Darbe Günlükleri ikinci Ergenekon iddianamesinde yer aldı, fakat bu metindeki bazı ayrıntılar gözden kaçırılınca, sanki ikinci iddianamenin 2003-2004 darbe girişimcileriyle Ergenekon teşkilatı arasında doğrudan bir bağ kurduğu gibi bir izlenim doğdu. </p>
<p>Gözden kaçan ayrıntılar, ikinci Ergenekon iddianamesinin 640. sayfasıyla 651. sayfaları arasında yer alıyordu. </p>
<p>Bu sayfalarda savcılar net bir biçimde, <b>a) “Sarıkız”</b> darbe girişimini hazırlayan dört komutandan üçünün (Aytaç Yalman, Özden Örnek, İbrahim Fırtına), <b>“Şener Eruygur’un emekli olmasını müteakip (Ağustos 2004) bu yönde herhangi bir çalışma ve eylemlerinin tespit edilemediği”</b> (s. 644), <b>b) </b>keza <b>“Ergenekon terör örgütüyle irtibatlarının tespit edilemediği”</b> (s. 651) sonucuna varıyorlar ve bu nedenle dosyalarını <b>“tefrik</b> <b>ediyorlar”</b>dı.</p>
<p>Peki, bu durumda neden Darbe Günlükleri tümüyle Ergenekon dava dosyasının dışına çıkartılmamıştı? İddianamenin bu soruya cevabı şöyleydi: Çünkü <b>Şener</b> <b>Eruygur</b>, <b>Sarıkız</b>’ın çökmesinden sonra, muvazzaflık döneminde tek başına planlamaya başladığı <b>Ayışığı</b> darbe planını (ve onun eylem aşamaları olan <b>Yakamoz</b> ve <b>Eldiven</b>’i) emekliliğinden sonra da, üstelik <b>“Ergenekon terör örgütünün amaç ve stratejisi doğrultusunda devam ettirdiği”</b> (s.
                                    	<br/><br/>
<a class="lnk2" href="/web/20120927211744/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-ergenekon-mahkemesi-tanikligim.htm), [web.archive.org (arşiv bağlantısı)](http://web.archive.org/web/20120927211744/http://www.taraf.com.tr:80/alper-gormus/makale-ergenekon-mahkemesi-tanikligim.htm)
