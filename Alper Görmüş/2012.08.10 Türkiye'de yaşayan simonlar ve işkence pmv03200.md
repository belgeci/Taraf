# Türkiye’de yaşayan simonlar ve işkence

*Alper Görmüş 10.08.2012*

<div class="yazi"><p><i>“Bizler de (...) bizim tarafımızda olan kişilerin kusurlarını suç olarak nitelendirmiyorduk. Bu duruma, bu tip davranışlara ‘simonlaşmak’ adını verdim.”</i> (<b>Hanefi Avcı</b>, <b><i>Haliç’te Yaşayan Simonlar</i></b>, s. 18).</p>
<p>Eski polis şefi Hanefi Avcı’nın <b>“simonlaşmak”</b> adını verdiği davranış türünün sadece siyasette değil toplumsal hayatta da ne kadar yaygın olduğu, sanırım tartışmadan varestedir. </p>
<p>Kızlarını gelin gönderen bütün aileler kaynanaları, başka ailelerden kız alan aileler de her zaman gelinleri suçlamaz mı? Oysa gelinlerin ve kaynanaların tavırları her iki durumda da hemen hemen aynıdır.</p>
<p>Fakat olmuyor işte; adaletli ve ilkesel tavırlar belirleyemiyoruz. Kendimize yapıldığında kıyamet kopardığımız davranışlar başkalarına karşı yapıldığında ve bunu <b>“bizimkiler” </b>yaptığında geçmişi bir anda unutup olan biteni görmemek ve tavır almamak için bin dereden su getiriyoruz.</p>
<p>Kim yaparsa yapsın, kime yapılırsa yapılsın, <b>“ilkesel”</b> bir tavırla ve <b>“ama”</b>sız bir itirazı en fazla hak eden korkunçlukların başında hiç kuşkusuz işkence ve işkenceciler gelir.</p>
<p>Peki, orada olsun becerebiliyor muyuz çapaksız bir itirazı? Hayır. Ne yazık ki orada bile <b>“bizim saflarımızdaki işkenceciler”</b> ve <b>“karşı saftaki işkenceciler” </b>ayrımı yapıyoruz, yapabiliyoruz.<br/><br/><i>Taraf</i>’ın haftalardır sürdürdüğü, bir yanıyla da <b>“gazetecilikte fikri takip nedir, nasıl yapılır” </b>başlıklı bir dersin bir sömestrelik içeriğini rahat rahat dolduracak <b>Sedat Selim Ay</b> hadisesi, ne yazık ki <b>“işkenceye, işkencecilere ve işkencecileri koruyan iktidarlara sıfır tolerans” </b>noktasından çok ama çok uzak olduğumuzu bir kez daha gösterdi.</p>
<h3><br/>İktidara yakın gazeteler rahatsız!</h3>
<p>Kaideyi bozmayacak kadar sınırlı sayıdaki samimi itirazı hariç tutarsak, umumi manzara şöyle: İktidara yakın gazeteler ve gazeteciler rahatsız!.. Fakat bu rahatsızlık tescilli bir işkencecinin Terörle Mücadele Şubesi’nin başına getirilmiş olmasından ziyade, iktidarın bu tasarrufunun, bazı münafıkların marifeti nedeniyle iktidarı yıpratan bir içerik kazanmasından kaynaklanıyor.</p>
<p>Bu kesimler, yarım ağızla bir işkencecinin bu şekilde ödüllendirilmesinin doğru olmadığını söyleseler de oklarının sivri ucunu esasen, bu olayı <b>“kullanıp”</b> hükümeti zor duruma düşürenlere yöneltiyorlar, mesela <i>Taraf </i>gazetesine...</p>
<p>Ortada utanılası <b>“ama”</b>lar dolaşıyor. Bunların birinde, eski dönemin alışkanlıkları nedeniyle bugün elini nereye atsa mazisinde işkence olan bir polise çarpan hükümetin, işkenceye bulaşmamış polis müdürü bulmaktaki zorluklarına dikkat çekiliyordu.</p>
<p>Sonuçta hükümetin payına <b>“keşke yapmasaydınız”</b>dan kaynaklanan yumuşak bir itiraz düşerken, <i>Taraf</i>’ın payına neler düşüyor neler...</p>
<p>Öte yandan sosyal demokratlar, solcular, laikler <b>Sedat Selim Ay </b>konusundaki tavırlarıyla ilk bakışta çapaksız, <b>“ama”</b>sız, ilkesel, kararlı bir işkence karşıtı tavır sergiliyor gibi görünüyorlar.
                                    	<br/><br/>
<a class="lnk2" href="/web/20120913044407/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-turkiye-de-yasayan-simonlar-ve-iskence.htm), [web.archive.org (arşiv bağlantısı)](http://web.archive.org/web/20120913044407/http://www.taraf.com.tr:80/alper-gormus/makale-turkiye-de-yasayan-simonlar-ve-iskence.htm)
