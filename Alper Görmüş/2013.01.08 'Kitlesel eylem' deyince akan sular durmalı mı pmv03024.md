# ‘Kitlesel eylem’ deyince akan sular durmalı mı

*Alper Görmüş 08.01.2013*

<div class="yazi"><p>Bazı kavram ve pratiklerin kutsallaştırılması, Türkiye’de geleneği olan bir siyasi-toplumsal eğilim... Bunlarla karşılaşıldığında, akan suların durması gerektiğine inanılır. </p>
<p>Mesela <b>“68’lilik”</b> böyle bir şeydir... Diyelim, kendilerine <b>“68’li”</b> diyen birileri bir konuda fikir beyan etmişse ya o fikre katılmak, ya da fikir tahammülfersâ bir karakter arz ediyorsa söyleneni sessizce ve saygıyla geçiştirmek gerekir.</p>
<p>12 Eylül 1980’den sonra bir <b>“put”</b>umuz daha oldu: <b>Sivil toplum</b>... O kadar ki, kendisine <b>“sivil toplum örgütü” </b>diyen herhangi bir organizasyon otomatik olarak demokratik bir kurum hâline geliyor, ne kadar saçmalarsa saçmalasın, etrafında oluşan, oluşturulan <b>“demokratik kurum”</b> hâlesine halel gelmiyordu.</p>
<p>2007’deki cumhuriyet mitinglerinden sonra bu kategoriye bir yenisi daha eklendi: Bilinen ve alışık olunan öğrenci ve işçi eylemlerinden farklı bir görüntü arz eden; kitlesini politik eylem geleneği olmayan kalabalıkların teşkil ettiği gösteriler, mitingler, yürüyüşler... </p>
<p>2012’nin bu türden eylemlerin altın yılı olduğunu, cumhuriyet mitinglerindeki ruhun beş yıl aradan sonra muhteşem bir geri dönüş gerçekleştirdiğini rahatlıkla söyleyebiliriz.<br/><br/><i>Ulusal Kanal</i>’ın <b>“Devrim’in iyice yaklaştığının emareleri”</b> diye tanımladığı 2012 eylemleri 19 Mayıs’ta merkezini İstanbul’dakinin oluşturduğu gösterilerle başladı. Onu, 29 Ekim’deki <b>“Ata’ya ulaşmak için barikatların yıkılması”</b> ve 10 Kasım’daki Ankara yürüyüşleri izledi. Bu kategoriden eylemlerin zirvesini hiç kuşkusuz 13 aralıktaki <b>“Silivri kuşatması”</b> oluşturdu (nicelik anlamında değil, nitelik ve <b>“ruh” </b>anlamında). Sezon, 23 aralıktaki Menemen gösterileri ile sona erdi.<br/><br/><br/></p>
<h3>“Özgürlükçü” özgürlük karşıtı eylemler...</h3>
<p>Etraflarında örülen propagandaya, katılanların kalabalıklığına ve o kalabalıkların niteliğine (şehirli-kentli-çağdaş) bakıldığında <b>“özgürlükçü”</b> bir görüntü veren bu eylemleri kabuklarından sıyırıp <b>“içini okumak”</b> gerekiyor... Onu yapmaya başladığınızda, tablo değişiveriyor.</p>
<p>Ben bunlara, <b>“Tarihimizin ‘özgürlükçü’ özgürlük karşıtı eylemleri” </b>adını veriyorum ve <b>Uğur Mumcu</b>’nun Ocak 1993’teki cenaze töreninin de bu fasıldan eylemlerin ilk örneği olduğunu düşünüyorum. </p>
<p>Dizinin ikinci halkası 1996’daki <b>“manipüle edilmiş Susurluk eylemleri”</b>yle ortaya çıktı. Üçüncü halka 2007’deki cumhuriyet mitingleriydi. Dördüncü halkayı ise 2012’deki, yukarıda sıraladığım eylemler oluşturdu.<br/><br/><br/></p>
<h3>Tarihsel-siyasal arka plan</h3>
<p>1990’ların başında komünist blok yıkılırken, darbesiz yaşayamayan bir ordunun darbe hayalleri de esaslı darbeler yemekteydi.
                                    	<br/><br/>
<a class="lnk2" href="/web/20130430195139/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/alper-gormus/makale-kitlesel-eylem-deyince-akan-sular-durmali-mi.htm), [web.archive.org (arşiv bağlantısı)](http://web.archive.org/web/20130430195139/http://www.taraf.com.tr/alper-gormus/makale-kitlesel-eylem-deyince-akan-sular-durmali-mi.htm)
