# Lafla ‘editoryal bağımsızlık’ gemisi yürümez (2)

*Alper Görmüş 22.11.2011*

<div class="yazi"><img align="left" alt="Lafla ‘editoryal bağımsızlık’ gemisi yürümez (2)" border="0" src="http://www.taraf.com.tr/fotoraflar/makaleler/lafla-editoryal-bagimsizlik-gemisi-yurumez-2-2_7000_orijinal.jpg" style="border-right-width:10px; border-color:#FFFFFF"/><p>Hiç düşündünüz mü: <b>Editoryal gerekçelerle istifa alanı</b> <b>neden bir çöl gibi bomboştur Türk medyasında? </b>Manşete koymayı planladığı haberi patron tarafından <b>“tehlikeli”</b> bulunup engellendiği gerekçesiyle istifa etmiş kaç genel yayın yönetmeni hatırlıyorsunuz? Ya da köşe yazısına iradesi ve onayı dışında müdahale edildiği için istifa etmiş kaç köşe yazarı var hafızanızda?</p>
<p>Hatta, bırakın gerçek durumu ifşa edip istifa etmeyi, <b>“nötr”</b> bir tutumu benimseyip <b>“sessiz kalanlar”</b>a bile rastlayamıyoruz pek... Tam tersine, kulaklarımız, bilmem hangi patronla <b>“tam bir özgürlük içinde”</b> habercilik yaptığını söyleyen genel yayın yönetmenlerinin ya da yazılarına hiçbir zaman müdahale edilmediğini tekrarlayan köşe yazarlarının beyanlarıyla dolu değil midir?</p>
<p>Mesela <b>“sözünü sakınmayan cesur yürek” Emin Çölaşan</b> örneği çok trajiktir bu açıdan... Çölaşan, <i>Hürriyet </i>yazarlığı döneminde, <b>Fehmi Koru</b>’nun bazı yazılarına yönetimler tarafından müdahale edildiğini diline dolamış, onunla girdiği polemiklerde, kendi yazılarından tek bir satırın değiştirilmesi durumunda <i>Hürriyet</i>’te bir gün bile durmayacağını yazmış durmuştu. Ta ki <i>Hürriyet</i>’ten gönderilene kadar... İşe tazminat meseleleri ve mahkemeler girince Çölaşan’ın dili çözülmüş, <b>Ertuğrul</b> <b>Özkök</b>’ün kendilerini hükümetle <b>“papaz edeceği”</b> gerekçesiyle gazeteden çıkarttırdığı yazılarını bir bir sıralamıştı.</p>
<p>Hafta içi her gün <i>Türkmax</i>’taki <i>Heberler</i> programıyla Türk medyasının haberciliğini ti’ye alan <b>Mehmet Ali Alabora</b> geçenlerde <i>CNNTürk</i>’teki <i>Medya Mahallesi</i>’nde <b>Ayşenur Arslan</b>’ın konuğuydu. Arslan, sözü, medyadaki <b>“hükümet baskılarından kaynaklanan oto-sansür”</b>e getirince Alabora patladı ve bu anonim edebiyatın yazarlarının ortaya çıkıp bütün bildiklerini anlatmalarını istedi. Alabora, orada burada olan bitene <b>“göz tanıklığı”</b> yaptıklarını öne süren gazetecilerin varlığından söz etti ve onların artık susmamaları gerektiğini söyledi. Bence tamamen haklı. Bu yapılmadığı sürece, ortaya düşüp <b>“korkuyoruz Başbakan’dan, özgür gazetecilik yapamıyoruz” </b>diye ağlaşmak, olmaz! (Dikkatimi çekti: Ayşenur Arslan, Alabora’nın <b>“çıksınlar, açık açık söylesinler”</b> talebine nedense hiç destek vermedi. O sanki, bu edebiyatın <b>“anonim” </b>kalmasından memnun gibiydi.)</p>
<h3><br/>Kişisel tecrübe...</h3>
<p>Bu köşe-dizinin son bölümünü, <b>“editoryal bağımsızlık”</b> konusundaki kendi kişisel hesap vermeme ayıracağımı söylemiştim. Çünkü diziye başlarken, bu eleştirileri yapan birinin o eleştiriler karşısındaki kendi kişisel pozisyonunun ne olduğunu bilmeniz gerektiğini düşünmekteydim, şimdi de öyle düşünüyorum.</p>
<p>Elbette anlatacaklarım benim hatırladıklarımla şekillenecek; dolayısıyla bunları benimle birlikte yaşayanların eleştirilerine, itirazlarına ve hatta yalanlamalarına da açıktırlar.</p>
<p>Artık başlayabilirim...</p>
<p>Kronolojik gideceğim için, editoryal bağımsızlığın gerek siyasi güç odaklarına gerekse de patrona karşı neredeyse <b>“mutlak”</b> anlamda kullanıldığı ve bence <i>Taraf</i> öncesinde bu açıdan eşsiz olan <i>Nokta </i>(2006-2007) tecrübesini en sona bırakacağım.
                                    	<br/><br/>
<a class="lnk2" href="/web/20120118203656/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/alper-gormus/makale-lafla-editoryal-bagimsizlik-gemisi-yurumez-2-2.htm), [web.archive.org (arşiv bağlantısı)](http://web.archive.org/web/20120118203656/http://www.taraf.com.tr/alper-gormus/makale-lafla-editoryal-bagimsizlik-gemisi-yurumez-2-2.htm)
