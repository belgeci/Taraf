# Savunduğum savcının savunması beni yalanladı

*Alper Görmüş 09.09.2011*

<div class="yazi"><p>Deniz Feneri soruşturmasının üç savcısının görevden alınmasını tartışıyoruz...</p>
<p>Konuya ilişkin ilk yazımın yayımlandığı 6 eylülde <i>Milliyet </i>gazetesi, savcılardan biri olan <b>Abdulvahap Yaren</b>’in dokuz sayfalık savunmasının, görevden alınma sonucunu doğuran <b>“kapatma”</b> işlemiyle ilgili bölümünü yayımladı... Aynı gün <b>Deniz Feneri soruşturmasının avukatlarından Hakan Yıldız</b> beni arayarak bazı belgeler gönderdi. </p>
<p>İkisi de konuya yeniden eğilmemi gerektirecek öneme sahip gelişmelerdi... </p>
<p>Birazdan sizlerle paylaşacağım bu gelişmeler, benim önceki yazımda dile getirdiğim <b>“geçici”</b> kanaatimi de revize etmemi gerektiriyordu...</p>
<p>Fakat meselenin yeni boyutlarına geçmeden önce, neyi tartıştığımızı ve benim salı günü hangi noktada olduğumu kısaca hatırlatmam gerekiyor... </p>
<p>Üç savcının görevden uzaklaştırılmasıyla sonuçlanan süreç 1 Haziran 2009’da savcılığın mahkemeye başvurup, hakkında soruşturma yürütülen <b>18 zanlının a) tüm kişisel mal varlıklarına tedbir konulmasını, b) bu kişilerin ortak olduğu şirketlerin taşınmazlarına (da) tedbir konulmasını </b>talep etmesiyle başladı. </p>
<p>Mahkeme birinci talebi kabul etti, fakat ikinci talebi reddetti.</p>
<p>Savcılar, mahkeme kararını tapu kadastro müdürlüklerine göndermek için fotokopiyle çoğaltırken kararın <b>“şirket taşınmazlarına tedbire gerek yoktur”</b> bölümünü kapattılar ve müdürlüklere o haliyle gönderdiler. Bu durumda karar metninde sadece isimleri sayılan 18 kişinin varlıklarına ve şirketlerdeki paylarına tedbir konulması ibaresi yer aldı.</p>
<p>Fakat tapu kadastro müdürlükleri, bundan şirketlerin bütün taşınmazlarına tedbir konulması gerektiği sonucunu çıkardılar ve uygulamayı o yönde yaptılar.</p>
<p>Bunun üzerine soruşturmanın bazı zanlıları <b>“evrakta tahrifat”</b> yaptıkları gerekçesiyle üç savcıyı Hâkimler ve Savcılar Yüksek Kurulu’na (HSYK) şikâyet ettiler. </p>
<p>Neticeyi biliyorsunuz: HSYK, müfettişlerin raporları doğrultusunda bu iddiayı haklı buldu ve üç savcıyı soruşturmadan uzaklaştırdı.</p>
<p>Ben, salı günü, <b>a)</b> bir bölümü <b>“kapatılmış”</b> da olsa, savcıların tapu kadastro müdürlüklerine gönderdikleri karar metninin, mahkemenin <b>“yalnızca kişilerin varlıklarına tedbir konsun” </b>şeklindeki iradesini yansıttığını ve sadece onu yansıttığını, <b>b)</b> bu durumda savcıların, tapu kadastro müdürlüklerinin şirket varlıklarının tümüne tedbir koyma ihtimallerini akıllarına bile getirmemiş olabileceklerini hatırlatarak şu sonuca varmıştım: </p>
<p>“Neticede, mevcut bilgilerimizle benim geçici kanaatim şöyle oluştu: Savcıların ‘kapatma’ işlemini şirketleri zarara uğratmak amacıyla ve kasıtla yaptıkları iddiası inandırıcı görünmüyor.”</p>
<p><b><i><br/>Milliyet</i></b><b>’teki haber ve avukat Yıldız’ın iddiaları</b></p>
<p>Yukarıda dediğim gibi, yazımın çıktığı gün <i>Milliyet</i>’te Türker Karapınar imzasıyla çok önemli bir haber yer aldı.
                                    	<br/><br/>
<a class="lnk2" href="/web/20111214093738/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-savundugum-savcinin-savunmasi-beni-yalanladi.htm), [web.archive.org (arşiv bağlantısı)](http://web.archive.org/web/20111214093738/http://www.taraf.com.tr:80/alper-gormus/makale-savundugum-savcinin-savunmasi-beni-yalanladi.htm)
