# Barış, zafer, Roni ve ben...

*Alper Görmüş 04.09.2012*

<div class="yazi"><p>Kürtler üzerindeki ahlaksız, vicdansız, insafsız baskının bir aşamasında, onlar adına ortaya çıkan birilerinin, devlete <b>“soyun o zaman dövüşeceğiz” </b>diye meydan okumasının meşruiyetini ve bu meşruiyetin sınırlarını tartışıyorduk. (Bak. 24 ağustos tarihli, <b>“PKK’da olmayan şey: şehâmet”</b> başlıklı yazım.)</p>
<p>Tahmin ettiğim gibi, <b>“sınırlar”</b> meselesinde maraza çıktı, epeyce mektup aldım, bu arada arkadaşım <b>Roni Margulies</b> de o noktadan beni eleştiren bir yazı kaleme aldı (<b>“Soyun öyleyse dövüşeceğiz”</b>, <i>Taraf</i>, 25 ağustos).</p>
<p>Bu yazının konusu işte bu <b>“maraza” </b>ama, oraya gelmeden önce denklemin birinci kısmı (meşruiyet faslı) ile ilgili olarak tavrımı bir kez daha belirtip geçeyim...</p>
<p>Daha önce defalarca yazdığım gibi, içinde bulunduğumuz kavgayı başlatan irade her ne kadar PKK olsa da, kavganın başlamış olmasında asıl sorumluluğun devlete ait olduğuna inanıyorum. <b>Serdar Kaya</b>, son yazısında (<i>Taraf</i>, 2 eylül), <b>İnsan Hakları Evrensel Beyannamesi</b>’nin başlangıç cümlelerinden birine dayanarak bunun neden böyle olduğunu çok güzel anlattı:<br/><br/><i>“Birleşmiş Milletler tarafından 10 Aralık 1948 tarihinde onaylanan İnsan Hakları Evrensel Beyannamesi metninin hemen ilk cümlesinde, şöyle bir ifade yer alır: ‘İnsan şayet zorbalık ve baskıya karşı son çare olarak başkaldırıya yönelmeye mecbur edilmeyecek ise, insan haklarının hukukun üstünlüğü ile korunması gerekir.’ Bu ifadeden kasıt şudur: Baskı gören insanlar, bir noktadan sonra başkaldırmaya yönelirler. Ancak, insanları buna mecbur kalacakları bir çaresizlik içinde bırakmak doğru değildir. Dolayısıyla, insan haklarını koruma altına almak ve işin o noktaya gelmesini baştan önlemek gerekir.<br/><br/></i><i>“İnsan Hakları Evrensel Beyannamesi’ndeki bu ifade, dikkat edilecek olursa, başkaldıran insanları suçlamaz. Aksine, hayat hakları hiçe sayılan, sadistçe işkencelere maruz bırakılan, kültürel mirasları sistemli olarak yok edilen insanların bir noktada başkaldıracak olmalarını doğal görür.”</i> <br/></p>
<h3><br/>Kavganın meşruiyeti... Nereye kadar?</h3>
<p>Artık denklemin ikinci bölümüne, yani <b>“sınırlar”</b> meselesine gelebiliriz... </p>
<p>Roni’nin itirazını aktarmadan önce, onun itirazına yol açan cümlelerimi aktarayım... </p>
<p>Hatırlayacaksınız, devletle Kürtlerin karşılıklı pozisyonlarını anlatırken, bir asilzade ile en temel insani hakları (mesela asilzadenin toprağında birkaç dakikalığına soluklanması) o asilzade tarafından gasp edilen bir köy papazı metaforuna başvurmuş; papazın, sürecin bir aşamasında kavga için soyunmaya başlaması durumunda onun suçlanamayacağını teslim ettikten sonra, <b>“nereye kadar” </b>sorusunu sormuştum. Cevabım şöyleydi:<br/><br/><i>“Yoksul köy papazının kavgasının meşruiyeti ne zaman irtifa kaybetmeye başlar?<br/><br/></i><i>“Bu sorunun cevabı şöyledir: Kavgayı başlatmasına yol açan haksız fiil ortadan kalktığı zaman... Yani yürüdüğü topraklarda istediği zaman istediği kadar dinlenmesinin onun hakkı olduğunun teslim edilmesine kadar.
                                    	<br/><br/>
<a class="lnk2" href="/web/20120906220831/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](http://www.taraf.com.tr:80/alper-gormus/makale-baris-zafer-roni-ve-ben.htm), [web.archive.org (arşiv bağlantısı)](http://web.archive.org/web/20120906220831/http://www.taraf.com.tr:80/alper-gormus/makale-baris-zafer-roni-ve-ben.htm)
