# Karayılan’ın mektubu

*Alper Görmüş 11.10.2011*

<div class="yazi"><p><b>PKK’nın Kandil’deki lideri Murat Karayılan</b>’ın <i>Taraf</i> Gazetesi Genel Yayın Yönetmeni <b>Ahmet Altan</b>’a gönderdiği mektup, Altan’ın da isabetle kaydettiği gibi kişiye özel görünse de gerçekte kamuoyuna hitaben yazılmış bir mektuptu...</p>
<p>Bugün, kanımca çok önemli noktalar içeren mektubun iki önemli temasına; <b>a)</b> savaşı kimin başlattığına, <b>b)</b> nihai bir barış için gerçekçi temellerin ne olduğuna dair Murat Karayılan’ın dile getirdiği yaklaşımlarla ilgili görüşlerimi yazacağım... </p>
<p>Fakat ondan önce böyle bir mektubun yazılmış olması ve mektubun <i>Taraf</i> üzerinden kamuoyuyla paylaşılması hususları üzerinde birkaç şey söylemek istiyorum.</p>
<p>Her şeyden evvel, bir gerilla liderinin, hem de bir tarafını teşkil ettiği savaş kızışmışken kamuoyuna <b>“Silaha ve savaşa âşık değiliz” </b>diyen bir mektup yayımlaması son derece önemli... Karayılan’ın kendisi ve örgütü adına <b>“takiye”</b> yaptığını düşünenler olacaktır; ben onlardan değilim... </p>
<p>Barış ihtimalinin, iktidarını silahtan devşirenler üzerinde her zaman bir tedirginlik yarattığını bilmiyor değilim. Fakat bunun her şeyi açıklayan bir argüman olarak öne sürülmesini ve buna dayanarak<b> “PKK’nın barış istemesi ontolojik olarak mümkün değildir, istiyor gibi görünse de bu bir taktiktir”</b> türünden mutlakçı sonuçlara varılmasını barışın önündeki en büyük engellerden biri olarak görüyorum. </p>
<p>Mektubun sahibinin kibirden uzak, alçakgönüllü üslubunu ise savaştan çok barış isteyen bir siyasi liderin yaklaşımı olarak değerlendirdim ben.</p>
<p>Mektubun, kamuoyuna <i>Taraf</i> üzerinden yansıtılmasına gelince...</p>
<p>Bence bu özellik her şeyden önce <i>Taraf</i>’ın, çatışan taraflar karşısında aldığı pozisyonun ve izlediği gazetecilik çizgisinin genel hatlarıyla doğru olduğunu gösteriyor... Özetle, barış hedefine odaklanan, bu hedef doğrultusunda kendisini çatışan taraflardan birine <b>“düşman”</b> ya da <b>“yandaş”</b> hissetmeyen ve her iki tarafa karşı da <b>“eleştirel” </b>olabilen bir gazetecilik çizgisi bu... </p>
<h3><br/>Savaşı kim başlattı?</h3>
<p>Karayılan’ın mektubunun ağırlıklı bir bölümü, <i>Taraf</i>’ın, çatışmaların yeniden tırmanmasında esas olarak PKK’yı sorumlu tutan editoryal çizgisine yönelik eleştirilerden oluşuyor... </p>
<p>Karayılan’a göre, Ahmet Altan müzakerelerin kesilmesini ve savaşın yeniden başlatılmasını <b>“PKK kararları”</b>na bağlarken yanılıyor... O da tıpkı <b>Yasemin</b> <b>Çongar</b>’a mektup yazan <b>Aysel Tuğluk</b> gibi, bunun <b>“nüanssız” </b>bir bakışın ve tek yönlü bir bilgilenmenin ürünü olduğu hususunda ısrarlı... <br/><br/><b>“Sizler tam da devletin Kürtlerin taleplerini karşıladığı aşamada işi bozduğumuzu iddia ediyorsunuz ama gerçekler böyle değildir. Savaşı başlatan taraf biz değiliz”</b> diyen Karayılan, iddiasını temellendirmek üzere PKK’nın ateşkesi sürdürdüğü dönem boyunca (mart, nisan, mayıs 2011) askerlerin giriştiği muhtelif operasyonları sıralıyor ve bu operasyonlarda 49 PKK’lının hayatını kaybettiğini hatırlatıyor.
                                    	<br/><br/>
<a class="lnk2" href="/web/20111214003335/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111214003335/http://taraf.com.tr:80/alper-gormus/makale-karayilan-in-mektubu.htm)
