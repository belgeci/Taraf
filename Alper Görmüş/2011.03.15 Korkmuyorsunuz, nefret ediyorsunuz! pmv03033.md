# Korkmuyorsunuz, nefret ediyorsunuz!

*Alper Görmüş 15.03.2011*

<div class="yazi"><p><i>Time</i> dergisinin geçtiğimiz yaz aylarındaki kapak konularından biri de <b>“İslamofobi”</b>  idi. Dergi, 11 Eylül'de yıkılan İkiz Kuleler'in bulunduğu alanın yakınlarında yapılması planlanan İslam Kültür Merkezi'ne karşı, Amerikan toplumundaki şiddetli itirazı taşımıştı kapağına... </p>
<p>Kapakta <b>“Is America Islamophobic” (Amerika İslamofobik mi?) </b>spotu vardı. Haberin ayrıntısında <i>Time </i>kendi sorusuna <b>“hayır” </b>cevabı veriyordu. Çünkü, <b>dergiye göre, “korku” kelimesi gerçeği yansıtmıyordu. Artık, Amerikan toplumundaki “İslam korkusu”nun “nefret” boyutuna ulaşmış olmasından söz etmek gerekiyordu. </b></p>
<p><i><br/>Time</i>'ın kapağından kısa bir süre önce ise <b>Kâzım Özdoğan</b>, <i>Birikim</i> dergisinde çıkan makalesinde, aynı tezin Avrupa için de geçerli olduğunu savunmuştu. Özdoğan, İkinci Dünya Savaşı öncesinde Nazilerin Yahudilere yönelttiği suçlamalarla, bugün Batı “sağ”ının (bazen de “sol”unun) göçmenlere (özellikle de Müslüman göçmenlere) yönelttiği eleştiriler arasındaki benzerliğe dikkat çektiktan sonra şöyle yazmıştı:  </p>
<p><i><br/>“(...) Aşağıdaki satırlarda, Batı toplumlarındaki İslam ve Müslüman karşıtlığı tartışıldığında kullanılan 'İslamofobi' kavramı reddedilerek yerine 'müslüman düşmanlığı' kavramı kullanılacak. (...) Müslüman düşmanlığına veya İslam karşıtlığına yön veren olgunun korku (fobi) olduğunu iddia etmek mümkün görünmemektedir. Sartre'ın dediği gibi bir anti-semit nasıl Yahudilerden başka her şeyden korkuyorsa, günümüzde Müslüman düşmanları da Müslüman'dan başka her şeyden korkarlar.” </i></p>
<p><i><br/>Yeni Aktüel</i>'de <i>Time</i>'ın ABD; Özdoğan'ın ise Avrupa için yaptığı bu tespitleri  aktardıktan sonra ben de Türkiye için şöyle yazmıştım: </p>
<p><i><br/>“Bu analiz yalnız Batı toplumlarındaki 'İslam korkusu' için değil, ülkemizdeki 'şeriat korkusu' için de doğru görünüyor bana... Korkan insan siner, oysa maşallah bizim 'fobi' sahiplerimiz pek bir saldırgan... Cumhuriyet mitinglerindeki ruh haline bakıp da; bu sıcak yaz günlerinde sahillerden gelen 'tesettürlü mayoyu görünce çıldırdı' haberlerine bakıp da, 'laik-çağdaş-kentli' yurttaşlarımızın korku içinde olduğunu söylemek bana hiç kolay gelmiyor.” </i>(Üzerinden zaman geçti, hatırlatmak lazım, şöyleydi haber: “Çeşme'nin Alaçatı beldesindeki İmbat Sahil Evleri Sitesi'nde oturan öğretmen Hatice Şenocak'a; eşinin asker olduğunu söylen B.P. isminde bir bayan saldırdı. Yanında beş bayanla birlikte gelen B.P., denizde olan Hatice Şenocak ile 8 yaşındaki oğlu İsmail Hakan'a hakaretler edip darp etti. 'Haşema' olarak bilinen tesettürlü mayo ile denize insanları rahatsız etmemek için kayalıkların arasından girdiğini söyleyen Hatice Şenocak, B.P.'nin, 'İran'a Arabistan'a, sizin gibi olan insanların ülkesine gidin' diye bağırdığını söyledi.”)<b><br/><br/><br/>Toplumsal iktidar kaybı<b></b></b></p>
<p><b>Gündelik hayatını seküler değerler doğrultusunda tanzim eden geniş orta sınıfları saran hakiki duygunun “korku” değil “nefret” olduğunu anlamak için </b>öyle uzun uzun araştırmalar, anketler yapmaya hiç gerek yok; birazcık dürüstlük, olguları (ve duyguları) siyasi hedeflerimiz doğrultusunda çarpıtmayı engelleyecek miktarda bir dürüstlük yeter bunun için.
                                    	<br/><br/>
<a class="lnk2" href="/web/20111123163302/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123163302/http://taraf.com.tr/alper-gormus/makale-korkmuyorsunuz-nefret-ediyorsunuz.htm)
