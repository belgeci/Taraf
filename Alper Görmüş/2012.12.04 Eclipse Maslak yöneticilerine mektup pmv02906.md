# Eclipse Maslak yöneticilerine mektup

*Alper Görmüş 04.12.2012*

<div class="yazi"><p>Sayın <b>Artaş Grubu</b> yetkilileri.<br/><br/><b>Eclipse Maslak</b>’ın bir proje, bağlı olduğu grubun adının da Artaş olduğunu, dolayısıyla mektubu bir tüzel kişilik olan Artaş Grubu’na yazmam gerektiğini biliyorum...</p>
<p>Fakat son günlerde grubunuzun yeni girişimi Eclipse Maslak televizyon reklamlarıyla o kadar ön plana geçti ki, okurlarımızın gözünde kime hitap ettiğim daha iyi anlaşılsın diye başlıkta böyle bir <b>“beyaz hata”</b>yı göze aldım...</p>
<p>Sayın yetkililer,</p>
<p>Size mektup yazmamın asıl nedenine geçmeden önce artık herkesin ezbere bildiği reklam metniniz hakkında, fırsat bu fırsat diyerek bir şey söylemek istiyorum...</p>
<p>Reklamınız, ürününüz tamama erdikten sonra her şeyin onun gölgesinde kalacağı iddiasını dile getiriyor ve şu cümleyle sona eriyor:</p>
<p>“Sizce hayatta ikinci olmanın bir anlamı olabilir mi?”</p>
<p>İşte ben bu cümleye çok fena taktım... </p>
<p><b><br/>Nefes bile alamazdınız...</b></p>
<p>Sayın yetkililer,</p>
<p>Bu cümleyle nasıl bir hayat tarif ettiğinizin farkında mısınız? Herkesin birinci olmaya çalıştığı ve sadece onu anlamlı bulduğu bir dünyanın nasıl bir cangıl hâline geleceğini kestiremiyor musunuz?</p>
<p>Bana inanın sayın yetkililer, böyle bir psiko-sosyoloji içinde nefes bile alamazdınız.</p>
<p>Hayatta bırakın ikinci olmanın, sonuncu olmanın da bir anlamı vardır.</p>
<p>Tıpkı bunun gibi yenmek de anlamlıdır yenilmek de, cesaret de anlamlıdır korkaklık da, yıldızlık da sıradanlık da...</p>
<p>Herkesin galip, herkesin cesur, herkesin yıldız olmaya çalıştığı ve sadece bunların anlamlı sayıldığı bir dünyada, sizce insan diye bir şey kalır mıydı?</p>
<p>Bir an böyle bir dünyayı hayal etmeye çalışın, göreceksiniz ki insanı vahşet hâlinden uzakta tutan şey, mağlubiyeti dünyanın sonu saymayan sıradan korkak insanlardır.<br/><br/><b>William Saroyan</b>’ın <i>Ödlekler</i> başlıklı hikâyesinin giriş cümleleri, bize işte bunu anlatır:<br/><br/><i>“En iyi insanlar ödleklerdir. En ilginç, en kibar, en has ve suç işleme ihtimali en az olanlar gene onlardır. Asla bir bankayı soymayı düşünmezler. Akıllarından bir başkana suikast düzenlemek gibi bir şey geçmez. Yolda yürürken, çukur kazan bir amelenin gözüne kazara kum sıçratsalar, amele de onlara küfretse, ödlekler onurlarının lekelendiğini düşünmezler ve onun için de ameleyle kavga edip bir araba dayak yemelerine gerek kalmaz. Onun yerine, ‘özür dilerim, isteyerek olmadı’ der, yollarına devam ederler.”</i></p>
<p><b><br/>‘Fatoş’un hikâyesi...</b></p>
<p>Artık sadede geliyorum sayın yetkililer...</p>
<p>Bugün size sıradan, korkak, mağlup fakat iki ay öncesine kadar kendince <b>“anlamlı”</b> bir hayat süren bir kadının, <b>“Fatoş”</b>un hikâyesini anlatacağım.
                                    	<br/><br/>
<a class="lnk2" href="/web/20130101053144/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-eclipse-maslak-yoneticilerine-mektup.htm), [web.archive.org (arşiv bağlantısı)](http://web.archive.org/web/20130101053144/http://www.taraf.com.tr:80/alper-gormus/makale-eclipse-maslak-yoneticilerine-mektup.htm)
