# Masasız barış, Öcalan’sız masa olmaz (1)

*Alper Görmüş 02.08.2011*

<div class="yazi"><p><b>“Bütün savaşlar masada biter!..”</b></p>
<p><b><br/>Tuğba Tekerek</b>’in Güney Afrika’daki iç savaşı sona erdirmede önemli rol oynayan iki siyasi kişilikle gerçekleştirdiği söyleşinin (<i>Taraf</i>, 10 Nisan 2011) başlığı işte böyleydi...</p>
<p>Tekerek, söyleşinin sunumunu da şu cümlelerle yapmıştı:</p>
<p><i><br/>“Elli yıllık siyah-beyaz savaşını bitiren isimlerden Meyer ve Ebrahim, müzakere sürecini </i>Taraf<i>’a anlattı: Gerçek lider olmayan isimlerle müzakere olmaz. Tüm savaşlar masada biter...”</i></p>
<p><b><br/>PKK Lideri Abdullah Öcalan</b>’ın Devlet’e ve Kandil’e yönelik <b>“Ben artık yokum, ne haliniz varsa görün” </b>içerikli son açıklamasını okuyunca, aklıma bu söyleşi geldi. Okuduğumda çok etkilenmiştim, döndüm tekrar gözden geçirdim. </p>
<p>Tuğba’nın sözleriyle, <b>“Güney Afrika sistemini baştan aşağı yeniden yaratanlar arasından yer alan” </b>ikili, <i>Taraf</i>’ın sorularını yanıtlarken <b>“her ülkenin deneyiminin kendine özgü olduğunu söyleyip kimseye reçete yazılamayacağının” </b>altını çizmişlerdi ama, söyleşi sırasında kendilerinin de kabul ettiği gibi, uzun süreli iç çatışmaları sona erdirmenin ortak bazı noktaları da vardı. (Meyer ve Ebrahim’in şimdi çatışma çatışma dolaşıp kendi deneyimlerini aktardıklarını ve oralardaki deneyimleri biraraya getirdiklerini de ekleyeyim bu arada.)</p>
<p><b><br/>“Yokluğu” üzerinden “varlığı”nın değerini göstermek istiyor</b></p>
<p>Ben, Öcalan’ın süreçten gerçekten de çekildiğine kesinlikle ihtimal vermiyorum... <b>Öcalan, “yokluğu” üzerinden “varlığı”nın değerini iki tarafa da göstermek istiyor. </b>İki tarafın da barıştan çok çatışmaya hevesli olduğunu, kendisiyle görüşmeler üzerinden <b>“mış gibi”</b> yapma imkânını elde ettiklerini düşünüyor ve artık buna izin vermeyeceğini söylüyor. <b>“Madem öyle gidin çatışın”</b> demeye getiriyor ama dilinin altında şu var: <b>“Çatışın, yiyin birbirinizi, nasıl olsa sonra tekrar bana geleceksiniz...”</b></p>
<p>Dediği doğru... <b>Devlet ve Kandil, Öcalan olmaksızın da çatışabilir fakat Öcalan olmaksızın barışamaz!</b></p>
<p>Üç ya da dört yazıda tamamlamayı umduğum <b>“Masasız barış, Öcalan’sız masa olmaz” </b>başlıklı bu dizinin ilk bölümünde Öcalan’ın sözlerinin ayrıntılarına girmeyeceğim, onu ikinci bölümde yapacağım.</p>
<p>Bugün ise, ülkelerindeki iç savaşı sona erdirmede önemli bir rol oynadıktan sonra kendilerini başka çatışmaların sona erdirilmesi mücadelesine adayan Meyer ve Ebrahim’in, Tuğba Tekerek’in sorularına verdikleri cevapların bir bölümünü hatırlatacağım size... Bunu yapmamın nedeni, söyleşinin, dizinin bundan sonraki bölümlerinde tartışacağım bazı kritik sorular için önemli referans noktaları ihtiva etmesi...</p>
<p>Cuma günü Öcalan’ın sözlerinin ayrıntıları ve özellikle bir cümlesinin devlette, hükümette ve medyada hiçbir karşılık bulamamasının ürperticiliği üzerinde duracağım. O cümle şöyle: </p>
<p><i><br/>“Hükümete açık mektubumdur.
                                    	<br/><br/>
<a class="lnk2" href="/web/20111214092549/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](http://www.taraf.com.tr:80/alper-gormus/makale-masasiz-baris-ocalan-siz-masa-olmaz-1.htm), [web.archive.org (arşiv bağlantısı)](http://web.archive.org/web/20111214092549/http://www.taraf.com.tr:80/alper-gormus/makale-masasiz-baris-ocalan-siz-masa-olmaz-1.htm)
