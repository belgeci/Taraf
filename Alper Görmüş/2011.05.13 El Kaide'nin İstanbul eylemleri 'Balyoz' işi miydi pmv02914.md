# El Kaide’nin İstanbul eylemleri ‘Balyoz’ işi miydi

*Alper Görmüş 13.05.2011*

<div class="yazi"><img align="left" alt="El Kaide’nin İstanbul eylemleri ‘Balyoz’ işi miydi" border="0" src="http://www.taraf.com.tr/fotoraflar/makaleler/el-kaide-nin-istanbul-eylemleri-balyoz-isi-miydi_5344_orijinal.jpg" style="border-right-width:10px; border-color:#FFFFFF"/><p>Usame bin Ladin’in öldürülmesi, El Kaide’nin nasıl bir örgüt olduğu meselesini bir kez daha gündeme taşıdı...</p>
<p>Çeşitli iddialar var. Bunların en itibar edilenine göre, El Kaide merkezî olarak teşkilatlanmış bir örgütten ziyade, hücreleri dünyanın çeşitli ülkelerinde kendiliğinden oluşmuş bir <b>“şebeke”</b>dir; bu hücreler, bulundukları ülkede El Kaide adına<b> “İslamiyet düşmanı” </b>hedeflere saldırmaktadırlar.</p>
<p>Bu yaklaşım geçerliyse, El Kaide hücrelerinin, bulundukları ülkelerde kimi örgütler tarafından taşeron olarak kullanılmaları pek mümkündür; ki bu da işin uzmanları tarafından sık sık dile getiriliyor.</p>
<p>Tesadüf işte; bin Ladin’in öldürülmesi,<i> Etkileşim Yayınları</i>’nın, benim <i>Taraf</i>’ta yayımlanan Ergenekon ve darbe yazılarımı kitaplaştırma teklifi nedeniyle eski yazılarıma göz attığım bir döneme denk geldi.</p>
<p>O yazılardan biri, bu çerçevede bana çok önemli göründü: 23 Mart 2010 tarihli yazıda açıkça, El Kaide’nin 15-20 Kasım 2003’teki İstanbul eylemlerinin (özellikle de 15 kasımdaki Sinagog bombalamalarının) Mart 2003’teki <b>“Balyoz”</b> darbe planının bir <b>“artçısı” </b>olma ihtimalini tartışmışım. Doğrusu, söylemesi ayıp mı bilmiyorum ama, bu ihtimali temellendirme doğrultusunda hiç de yabana atılamayacak şeyler yazmışım.</p>
<p>Bugün, iç sesimin <b>“o zaman o yazıya niye hiç kimse ilgi göstermemiş ki”</b> mızıldanması eşliğinde, <b>“MİT, 2003 bombalamalarında ‘Balyoz’u mu işaret etti” </b>başlıklı o yazıyı özetlemek istiyorum. Belki bu defa dikkati çeker...</p>
<p><b><br/>15 kasımda saldırı, 19 kasımda Ergenekon raporu</b></p>
<p>Yazıda iki belgeye dikkat çekmişim... Birinci belge, 21 Mart 2010’da <i>Akşam</i> gazetesi yazarı <b>Özlem Akarsu Çelik </b>tarafından kamuoyunun bilgisine sunulmuş. Çelik, <b>“Başbakan’ın Ergenekon’u 2003’te öğrendiğinin belgesi”</b> başlıklı yazısında, Ergenekon Savcısı Zekeriya Öz’ün, soruşturma başladıktan sonra Başbakanlık’a yazdığı bir yazıya dayanarak çok önemli bilgiler veriyor.</p>
<p>Yazıda Zekeriya Öz, Milli İstihbarat Teşkilatı’na Başsavcılık’ça sorulan bir soruya 9 Mayıs 2008’de cevap geldiğini; bu cevapta, <b>“Ergenekon yapılanması ile alakalı olarak yapılan çalışmaların 19.11.2003 tarihinde Sn. BAŞBAKAN’A sunulduğunu”</b> hatırlatıyordu. </p>
<p>MİT’in Başbakan’a <b>“Ergenekon yapılanması”</b>nı sunduğu tarihe bir daha dikkatinizi çekeyim: 19 Kasım 2003... Yani sinagoglara saldırıdan dört gün sonra... O kargaşada, hükümet <b>“uluslararası İslami terör”</b>le uğraşırken, MİT’in bir telaş Başbakan’a Ergenekon bilgisi sunması pek de normal görünmüyor. Bu konuya yeniden döneceğim.</p>
<p>O günlerde Başbakan da herkes gibi saldırıları El Kaide’ye bağlıyor, tepkisini o tesbit doğrultusunda veriyordu. 18 kasımdaki, yani MİT’in Ergenekon raporunun kendisine iletilmesinden bir gün önceki konuşması tamamen bu çerçevedeydi.</p>
<p>20 kasımda HSBC ve İngiliz Konsolosluğu’na saldırı gerçekleştiğinde, Başbakan artık MİT’in kendisine sunduğu raporu okumuş bir başbakandı.
                                    	<br/><br/>
<a class="lnk2" href="/web/20111123163045/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123163045/http://taraf.com.tr/alper-gormus/makale-el-kaide-nin-istanbul-eylemleri-balyoz-isi-miydi.htm)
