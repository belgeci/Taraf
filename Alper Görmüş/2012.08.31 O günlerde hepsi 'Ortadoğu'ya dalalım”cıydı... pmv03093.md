# O günlerde hepsi ‘Ortadoğu’ya dalalım”cıydı...

*Alper Görmüş 31.08.2012*

<div class="yazi"><p>Gelen mektuplardan anladım ki, salı günü bu köşede yayımlanan <b>“E. Özkök’ün ‘Ortadoğu’ya dalalım’ yılları” </b>başlıklı yazıya okurların çoğu çok şaşırmış. </p>
<p>Bazı okurlar da El Kaide’nin 11 Eylül 2001’deki saldırılarının ardından Ortadoğu’yu yeniden dizayn etme kararlılığını ortaya koyan ABD’yi öbür merkez medya gazetelerinin de destekleyip desteklemediğini; operasyonun Afganistan’la sınırlı tutulmayıp mutlaka Irak’ı ve Ortadoğu’yu da kapsaması ve Türkiye’nin de ABD ile birlikte buralara girmesi gerektiği hususlarında <i>Hürriyet</i>’vari bir heyecan taşıyıp taşımadığını merak etmişler... Bu okurlar bir yandan da bunları da örnekleyip örnekleyemeyeceğimi sormuşlar.</p>
<p>Memnuniyetle... Zaten ben de o dönemde sadece <b>Ertuğrul Özkök</b>’ün ve <i>Hürriyet</i>’in performanslarını sorgulayan bir yazı yazmış olmaktan biraz rahatsızdım... Gerçi Özkök yazdığı <b>“Ortadoğu bataklığı”</b> yazısıyla buna kendisi davetiye çıkarmıştı ama ben yine de rahatsızdım.</p>
<p>Şimdi, sizden gelen isteklerle benim rahatsızlığım birleşti ve ortaya bundan sonra okuyacaklarınız çıktı...</p>
<p>Bakalım, dönemin <i>Hürriyet</i>’ten sonraki en etkili üç merkez gazetesi (<b>Dinç Bilgin</b>’in <i>Sabah</i>’ı, <b>Cem Uzan</b>’ın <i>Star</i>’ı ve <b>Aydın Doğan</b>’ın <i>Milliyet</i>’i) o günlerde neler yapmışlar...<br/><br/><b> </b></p>
<h3>“Düellocu” Batı, “pusucu” Ortadoğu...</h3>
<p>Perdeyi <i>Star </i>gazetesi ve onun yayın yönetmeni <b>Fatih Çekirge</b> açtı... <i>Star</i> gazetesi, <b>İkiz Kuleler</b>’e saldırıdan sadece iki gün sonra topun ağzındaki ülkeleri “TÜRKSAT 1C uydumuzdan” alınan bir fotoğraf üzerinde işaretledi... Kimler yoktu ki: Filistin, İran, Irak, Sudan, Afganistan, Suriye... </p>
<p>Aynı gün genel yayın yönetmeni de <b>“Pusu ve düello” </b>başlıklı bir yazı yazdı. Çekirge’ye göre ABD <b>“düellocu”</b>, Ortadoğu <b>“pusucu”</b>ydu... ABD mutlaka cevap verecekti ve bunu bir pusucu gibi gizlenerek değil, bir düellocu gibi göstere göstere yapacaktı. </p>
<p>Gerçi tek başına <b>“Amerika’nın savaşı”</b> dahi Türk basınının adrenalin düzeyini yükseltmeye yetiyordu ama Türk basını daha fazlasını istiyordu... <b>“Biz”</b> de işin içinde olmalıydık... </p>
<p>15 Eylül 2001’de <i>Sabah</i> gazetesi, bu doğrultuda kotarılmış bir umut aşılama, bir <b>“olacak inşallah”</b> haberiyle çıkageldi: <b>“Ankara’ya büyük övgü...”</b> </p>
<p>Fakat habere haber demeye bin şahit isterdi:<br/><br/><i>“‘İyi ki varsınız’ diyen dünya basını ve finans çevreleri Türkiye’yi alkışlıyor... Daily Telegraph (İngiliz gazetesi): Böyle bir dönemde Türkiye’nin varlığı büyük şans... Schwartzkopf (Körfez Savaşı komutanı): Gerçek dost Türkiye yine bizimle elele... J. P. Morgan (Yatırım bankası): Türkiye’nin önemi artacağı için Türk tahvillerini öneriyoruz... Eurasia Group: Türkiye yeni bir sıkıntı yaşarsa, finans kuruluşları yardıma koşar...” <br/><br/></i><b><br/></b></p>
<h3>“24 saatte Bağdat...”</h3>
<p>17 eylülde <i>Sabah</i>’ta yayımlanan <b>“Mekanize Amerikan ve Taliban askeri”</b> başlıklı <b>“haber”</b>, Türk basınında cılız da olsa görülmeye başlayan <b>“Afganistan ve Ortadoğu bataklığından uzak duralım”</b> çağrılarının çanına ot tıkamak ister gibiydi.
                                    	<br/><br/>
<a class="lnk2" href="/web/20120902191305/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-o-gunlerde-hepsi-ortadogu-ya-dalalim-ciydi.htm), [web.archive.org (arşiv bağlantısı)](http://web.archive.org/web/20120902191305/http://www.taraf.com.tr:80/alper-gormus/makale-o-gunlerde-hepsi-ortadogu-ya-dalalim-ciydi.htm)
