# Oktay Ekşi, “Yürüyen soruşturmada konuşmam” dedi ama...

*Alper Görmüş 25.03.2008*

<div class="yazi">4 mart tarihli Medyaironik’teki “Ergenekon: Hürriyet’in ağır yazarları konuşmak istiyorlar fakat konuşamıyorlar...” başlıklı yazım şu satırlarla başlıyordu: 
“Benim gazeteci sezgilerim, Hürriyet gazetesinin ve orada yazan bazı yazarların ‘Ergenekon’ performansının, basitçe, ‘her yiğidin yoğurt yiyişi farklıdır, onlar da o haberi öyle değerlendirmişler’ yaklaşımıyla açıklanamayacağını söylüyor. Gazetenin konuya ilişkin gelişmelere soğuk tavrı malum, ama beni böyle düşünmeye sevk eden asıl saik başka. Ben asıl, bu türden meselelerde hiç de fena sınavlar vermemiş iki önemli Hürriyet yazarının Ergenekon’daki tavırlarını çok anlamlı buluyorum. Bunlardan biri gazetenin başyazarı Oktay Ekşi, öbürü ise grubun öteki iki gazetesinde yayın yönetmenliği yaptıktan sonra (önemini anlatmak için hatırlatıyorum) Hürriyet’te yazmaya başlayan Mehmet Yılmaz.”
Bu devam yazısının konusu ise sadece Oktay Ekşi... Hatırlayın, Oktay Ekşi’nin Ergenekon soruşturması konusunda neden hiç yazmadığını soranlara yetiştirdiği “Çünkü soruşturma sürerken konuşmak ve yazmak kanunla yasaklanmıştır” cevabını hiç ikna edici bulmamış, gerekçemi de şöyle açıklamıştım:
“Ekşi’nin gerekçesi, yazar benzer ‘soruşturma veya kovuşturma’larda da aynı tavrı gösterseydi inandırıcı olurdu. Fakat biz biliyoruz ki, ‘Bir olayla ilgili olarak başlatılan soruşturma veya kovuşturma’ mesela ‘irticai’ nitelikli ise yazar ‘altı aydan üç yıla kadar hapis cezası’nı hiç takmayıp soruşturmalar, kovuşturmalar ya da davalar üzerine şakır şakır kalem oynatmasıyla ünlü bir yazardır. Mesela Umut operasyonu sırasında yazdıkları, mesela Ahmet Taner Kışlalı cinayeti sonrasında yazdıkları... Bunların hepsini çıkardım, okudum, size de aktaracaktım fakat ne yazık ki yerim bitti. Oktay Ekşi ‘Ben savcı, hâkim, mahkeme, bilirkişi veya tanıkları etkileyecek bir şey yazmadım’ derse eğer, onları da aktarırım size.”

Eskilere ne hacet?

Ekşi’den “Ben öyle şeyler yazmadım” cevabı gelmedi, fakat bazı Taraf okurlarının “Biz her durumda öğrenmek isteriz Ekşi’nin eski performanslarını” yollu serzenişle karışık baskıları beni konuya tekrar dönmeye sevk etti.
                                    	<br/><br/>
<a class="lnk2" href="/web/20111123181850/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123181850/http://taraf.com.tr/alper-gormus/makale-oktay-eksi-yuruyen-sorusturmada-konusmam-dedi.htm)
