# 1994’ten 2012’ye Erdoğan (1) (1994: ‘Ben bu şehrin imamıyım’)

*Alper Görmüş 05.06.2012*

<div class="yazi"><p>27 Mart 1994 ara seçimlerinin sonuçları açıklanıp da İstanbul’un artık Refah Partili (RP) bir belediye başkanı tarafından yönetileceğinin ortaya çıkmasıyla birlikte şehirde büyük bir panik havası doğmuştu. O günleri, bazı meslektaşlarımın bana yaşattığı bir <b>“travma”</b>dan dolayı (birazdan açıklayacağım) belki en net hatırlayan gazeteciyim...</p>
<p>Sonraki yıllarda sık sık tekrarlanacak olan, <b>“Böyle giderse, şu kadar yıl sonra bu şehirde içki içecek tek bir meyhane bile kalmaz”</b> dizisinin başlamasına neden olan yeni belediye başkanı, son yıllarını RP İstanbul İl Başkanı olarak geçirmiş, 40 yaşında, fazla tanınmayan bir politik figürdü. Adı, <b>Recep Tayyip Erdoğan</b>’dı.</p>
<p>Şehirdeki <b>“hava”</b>dan söz etmiştim; gerçekten çok tuhaf günlerdi. <b>“Korku” </b>matbaası bütün makinelerini <b>“fısıltı gazetesi”</b>nin emrine vermişti. Şurada bir mini etekli kız sakallı birkaç kişi tarafından otobüsten indirilip ölesiye dövülmüş, burada bir başka mini etekli kızın yüzüne kezzap atılmıştı. Yeni başkan daha şimdiden Nevizade’nin kapatılması talimatını vermişti, yakında Yüksek Kaldırım’daki genelev de kapatılacaktı. <br/><br/><b>“Laikliğin elden gitmekte olduğu” </b>yönündeki korkular, bütün kesimleri çılgın, zaman zaman da gülümseten tepkilere yöneltiyordu. Aralarından birini hiç unutamıyorum: Bir grup manken, kuvayı milliye kıyafetleriyle podyuma çıkmış, <b>“laiklik mesajı”</b> vermişti, bazılarının arada gazetecilere verdiği beyanatlar da ertesi günkü gazetelerde genişçe yer almıştı: O zamana kadar iç çamaşırı defilelerine çıkmamışlardı, fakat artık çıkacaklardı! </p>
<p>İnternet ahalisinin arayıp da bulamayacağı günlerdi, lâkin o zamanlar internet yoktu!</p>
<h3><br/>“Düşünsene; her dört kişiden biri dinci!”</h3>
<p>İstanbul’da Tayyip Erdoğan yüzde 25 oy almıştı. Bir arkadaşım, <b>“Düşünsene”</b> demişti bana yüzünde bir dehşet ifadesiyle, <b>“sokakta karşılaştığım her dört kişiden biri dinci!”</b></p>
<p>27 Mart seçimlerinden birkaç hafta önce <i>Aktüel</i>’in genel yayın yönetmeni olmuştum. İşte o koşullarda, herkesin <b>“nasıl olur, nasıl oldu”</b> diye sorduğu günlerde biz de iki formalık bir <b>“Refah Partisi”</b> ilavesi vermeye ve bu soruları cevaplamaya çalıştık. </p>
<p>Hazırladığımız ilave gerçekten çok doyurucuydu. İyi bir gazetecilik yaptığımıza inanıyordum. </p>
<p>Ne saflık! Öyle günlerde gazeteciliğin gazetecilik kriterleriyle değerlendirilemeyeceğini hesaplayamamıştım! Fakat işin, yakın arkadaşlarım olan rakiplerimiz tarafından, doğrudan <b>“patron”</b>a yazılmış <b>“suç duyurusuyla” </b><i>Aktüel</i>’den atılmam talebine kadar vardırılacağı aklıma bile gelmemişti: Yediğim halt, RP’li olduğumun açık deliliydi. Peki, bu durumda ben, laiklik konusundaki hassasiyetiyle öne çıkan <i>Sabah</i> grubunda çalışmaya nasıl devam edecektim? <b>Dinç</b> <b>Bilgin</b> ve <b>Mehmet Emin Karamehmet</b> (<i>Akşam</i> grubunun şimdiki patronu o zaman <i>Sabah </i>grubuna ortak olmuştu) bunu nasıl içlerine sindireceklerdi? (Abartmıyorum, patronların ismini anarak yapmışlardı <b>“suç”</b> duyurularını.
                                    	<br/><br/>
<a class="lnk2" href="/web/20120831112810/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-1994-ten-2012-ye-erdogan-1-1994-ben-bu.htm), [web.archive.org (arşiv bağlantısı)](http://web.archive.org/web/20120831112810/http://www.taraf.com.tr:80/alper-gormus/makale-1994-ten-2012-ye-erdogan-1-1994-ben-bu.htm)
