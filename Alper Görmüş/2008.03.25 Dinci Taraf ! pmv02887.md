# Dinci Taraf !

*Alper Görmüş 25.03.2008*

<div class="yazi">Radikal ve Cumhuriyet’in 23 mart tarihli sayılarındaki “dinci” basın haberlerine kızanlarınız var mı bilmiyorum ama ben kendi payıma kızmak bir yana, epeyce eğlendim. Radikal’den başlayalım: “İslamcı basın gözaltıları mutlulukla karşıladı” başlıklı haber, “Ergenekon soruşturmasında İlhan Selçuk, Kemal Alemdaroğlu ve Doğu Perinçek’in gözaltına alınması İslamcı basında ‘Arkası gelecek’ yorumlarıyla karşılandı” sunumundan sonra “İslamcı” gazetelerin gözaltıları nasıl aktardıklarına ilişkin cümlelerle devam ediyor. ?u sırayla: Vakit, Star, Zaman, Yeni ?afak, Taraf... Star’ın ikinciliği olmasa sıralama “hard’dan “light”a gidiyor diyeceğim ama, değil galiba.
Cumhuriyet’in “Dinci basın bildiğimiz gibi” başlıklı haberi çok daha şenlikli, çok daha renkli. Kupürlerde logoları görünen gazeteler şöyle: Yeni ?afak, Zaman, Vakit, Taraf, Star, Milli Gazete, Star, Bir Gün... Fakat kupürlerle yetinmeyip haberi de okuyanlar için “bonus” mahiyetinde hoş ayrıntılar da var. Mesela Yeni ?afak, Vakit, Zaman ve Milli Gazete’nin ardından Radikal’in geldiğini görmek gibi... Ya da haberin şu cümleyle sona ermesi gibi: “Sabah gazetesi de ‘Ergenekon’da büyük gözaltı’ başlığı ile manşetine taşıdığı haberi yorumsuz verdi.”
Yani: Dinciyim, dincisin, dinci; dinciyiz, dincisiniz, dinciler...

25.03.2008</div>

Kaynak: [taraf.com.tr](http://www.taraf.com.tr:80/alper-gormus/makale-dinci-taraf.htm), [web.archive.org (arşiv bağlantısı)](http://web.archive.org/web/20101115130808/http://www.taraf.com.tr:80/alper-gormus/makale-dinci-taraf.htm)
