# ‘Sarıkız’ nihayet mahkemede...

*Alper Görmüş 29.11.2011*

<div class="yazi"><p>Ergenekon davasına bakan 13. Ağır Ceza Mahkemesi, savcılığın talebi üzerine <b>Darbe</b> <b>Günlükleri</b>’nde anlatılan 3 Aralık 2003’teki <b>“muhtıra toplantısı”</b>yla ilgili olarak Genelkurmay’dan bilgi istedi. </p>
<p><i><br/>Star</i> gazetesi, 24 kasımda verdiği <b>“‘Sarıkız’ Genelkurmay’dan istendi” </b>başlıklı haberinde gelişmeyi şöyle duyurdu:</p>
<p><i><br/>“İstanbul 13. Ağır Ceza Mahkemesi, savcılık talebi üzerine, 3 Aralık 2003’teki Yüksek Askerî Şûra öncesi yapılan toplantıya ait tutanağın Genelkurmay’dan istenmesine karar verdi. Mahkeme, Türk Silahlı Kuvvetleri’nde Askerî Şûra öncesinde şûraya katılacak orgenerallerin kendi aralarında toplantı yapması gibi bir teamül bulunup bulunmadığının sorulmasını kararlaştırdı. Ayrıca, böyle bir teamül bulunması halinde, bu toplantılarda konuşulanların tutanak altına alınıp alınmadığının mahkemeye bildirilmesine karar veren heyet, tutanak altına alınıyorsa 3 Aralık 2003’teki Yüksek Askerî Şûra öncesi yapılan toplantıya ait tutanağın gönderilmesini hükme bağladı. Mahkeme, tutuksuz sanık emekli Orgeneral Hurşit Tolon’un savunmasında YAŞ öncesi yapılan toplantıların kayıt altına alındığı yönündeki beyanlarına da dikkat çekti.” </i></p>
<p>2003’te <b>Ege Ordu Komutanı olan Hurşit Tolon</b> dâhil, Türk Silahlı Kuvvetleri’ndeki bütün orgenerallerin katıldığı; Genelkurmay Başkanı dışındaki bütün komutanların <b>“muhtıra”</b> istediği o toplantı, daha önce defalarca yazdığım gibi <b>Darbe Günlükleri</b>’nin tartışmasız en önemli bölümüydü. Dolayısıyla, mahkemenin istediği şey <b>“Sarıkız”</b>ın bir parçasını teşkil eden o toplantının tutanakları olduğu halde, <i>Star</i> gazetesinin başlık olarak <b>“‘Sarıkız’ Genelkurmay’dan istendi”</b>yi seçmesi çok da yanlış sayılmamalı.</p>
<p>Haberi okur okumaz bir soru takıldı zihnime...</p>
<p>Diyelim ki Genelkurmay’dan olumsuz bir cevap geldi... </p>
<p><b><br/>Mesela: </b>“TSK’da şûra öncelerinde bu türden toplantılar yapmak teamülden değildir ve 3 Aralık 2003’te de böyle bir toplantı yapılmamıştır.”</p>
<p><b><br/>Mesela: </b>“Teamüldür, fakat tutanak tutulmaz...”</p>
<p><b><br/>Mesela:</b> “Tutanak tutulur ama isteğiniz üzerine aradık, bulamadık...”</p>
<p>Zihnime takılan soru şu: Cevap bunlardan biri olursa, mahkeme, <b>“tamam o zaman”</b> deyip kapatacak mı bu faslı?</p>
<p>Ben bu yazıyı, işte böyle bir ihtimal karşısında <b>“dememeli, diyemez”</b> demek için yazıyorum.</p>
<p>İki temel gerekçem var: <b>Hilmi Özkök</b>’ün söyledikleri (2009) ve <b>Hurşit Tolon</b>’un söyledikleri (2008)... </p>
<p>Doğrusu, onlara baktıkça <b>“Savcı ve hâkimler o gün muhtıra toplantısı yapıldığını kanıtlamak için neden ‘tutanak’a ihtiyaç duyuyorlar ki”</b> diye sormadan edemiyorum...</p>
<p>Daha önce her biri için birer yazı kaleme aldığım iki <b>“tanıklık”</b>la ilgili bilgileri tazeleyince eminim siz de bana hak vereceksiniz...</p>
<p>Buyurun... </p>
<h3><br/>Genelkurmay Başkanı’nın doğrulaması...</h3>
<p><b><br/>Ergenekon savcıları Zekeriya Öz ve Fikret Seçen</b>, 25 Nisan 2009’da İzmir’e gidip <b>zamanın Genelkurmay Başkanı Hilmi Özkök</b>’ün ifadesine başvurdular.
                                    	<br/><br/>
<a class="lnk2" href="/web/20120129152518/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-sarikiz-nihayet-mahkemede.htm), [web.archive.org (arşiv bağlantısı)](http://web.archive.org/web/20120129152518/http://www.taraf.com.tr:80/alper-gormus/makale-sarikiz-nihayet-mahkemede.htm)
