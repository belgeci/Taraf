# Susamam, çünkü Ergenekon benim de davam...

*Alper Görmüş 27.05.2011*

<div class="yazi"><img align="left" alt="Susamam, çünkü Ergenekon benim de davam..." border="0" src="http://www.taraf.com.tr/fotoraflar/makaleler/susamam-cunku-ergenekon-benim-de-davam_8114_orijinal.jpg" style="border-right-width:10px; border-color:#FFFFFF"/><p>Geçtiğimiz günlerde, önce Ahmet’in (Şık) <b>“İmamın Ordusu”</b> kitabının kötü bir kitap olduğunu, kitabı ona yakıştıramadığımı söyledim; sonra da Ahmet Şık ve Nedim Şener için gerçekleştirilen <b>Uğur Dündar</b>’lı, <b>Oktay Ekşi</b>’li, <b>Ertürk</b> <b>Yöndem</b>’li <b>“basın özgürlüğü”</b> yürüyüşlerini eleştirdim; İstanbul’da olsaydım (bile) bu yürüyüşlere katılmayacağımı dile getirdim.</p>
<p>Bu tavrım nedeniyle <b>“sol”</b>dan ağır eleştiriler aldım. Perdeyi <i>Evrensel</i> gazetesi açtı. Gazete, gazeteci örgütlerinden toparladığı tepkilerle beni sürmanşetinden <b>“saray yazıcısı”</b> ilan etti.</p>
<p><i><br/>Evrensel</i>’in haberinden sonra bu minvalde pek çok başka tepki de geldi; görebildiğim kadarıyla sonuncusunun sahibi, televizyon kanallarında <b>“Bugünlerin karanlığını belki 12 Eylül’le kıyaslayabiliriz ama galiba durum ondan da kötü” </b>diyebilecek noktaya geldiğini daha önce yazdığım gazeteci <b>Ece Temelkuran</b>’dı. </p>
<p>Ahmet’in kitabına <b>“kötü” </b>dememi şöyle değerlendirmiş yazısında: <b>“Zaten hapse girmiş ve hukuksuz bir şekilde orada tutulan bu insanlar için ‘zaten onun kitabı iyi değildi, zaten onlar bilmem neydi’ gibi zavallıca şeyler yapmak çok büyük günahtır. Ayıptır, ayıptır, günahtır, zulümdür.”</b></p>
<p>Bu çerçevedeki eleştirilerin tümüne kısaca cevap vermek isterim, her ne kadar konuyla ilgili, başından beri kendimi anlatmak zorunda bırakıldığım için kırgın ve kızgın olsam da...</p>
<p>Her şeyden önce, eleştirilerimin sanki Ahmet’in tutuklanmasını ve hapiste tutulmasını onaylamak anlamına geldiğini imâ eden bu türden lanetli cümlelerin sahiplerini daha âdil olmaya davet ediyorum. Kitabın kötü olduğunu söylemenin, kitabın suç unsuru içerdiği anlamına gelmediği yeterince açık değil mi? Burada kastım, kitabın, <b>“kimbilir içinde ne vardı da yasaklamayı göze alabildiler” </b>propagandasını haklı çıkarabilecek kadar yeni bir bilgiyi içermediğini vurgulamaktı. İşin bu yanını vurgulamak zorundaydım, çünkü kitap üzerinden yaratılmaya çalışılan bu algının Ergenekoncu propaganda ile örtüştüğü kanaatindeyim. </p>
<p>Ortada neden tutuklandığını bilmeyen bir gazeteci ve o gazetecinin yayımlanması engellenen kitabı varken, algının bu yönde şekillenmesinin doğal olduğunu anlayabiliyorum. Fakat bir yandan da, algıyı bu yönde <b>“şekillendirmek” </b>için çabalayan, propagandayı körükleyen birilerinin olduğunu da görebiliyorum. Ergenekon meselesini dert etmeyenler buna aldırmayabilirler, fakat ben öyle yapamam.</p>
<p><b><br/>“Kötü”</b> sözcüğünün yanlış ve çarpıtılmaya müsait bir sözcük olduğunu itiraf etmeliyim. <b>“Kötü” </b>yerine mesela <b>“bilinenleri tekrar eden”</b> demiş olsaydım, kendimi çok daha doğru ifade edecek ve belki bu yanlış anlamaların / yanlış anlamak istemelerin önüne geçebilecektim. Bu nedenle tam bu noktada şunları da söylemeliyim: </p>
<p>a) Söyleşide <b>“kötü”</b> sıfatını hangi anlamda ve neden kullandığımı anlattığım bölümlerin çıkartılıp, <b>“kötü”</b>nün çıplak bir biçimde sunulabilme ihtimalini düşünmeliydim.
                                    	<br/><br/>
<a class="lnk2" href="/web/20110604143425/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-susamam-cunku-ergenekon-benim-de-davam.htm..Alper), [web.archive.org (arşiv bağlantısı)](http://web.archive.org/web/20110604143425/http://www.taraf.com.tr:80/alper-gormus/makale-susamam-cunku-ergenekon-benim-de-davam.htm..Alper)
