# Lafla ‘editoryal bağımsızlık’ gemisi yürümez (1)

*Alper Görmüş 11.11.2011*

<div class="yazi"><p><b>Ahmet Altan</b>’ın <i>Taraf</i>’ta (13 Kasım 2010) yayımlanan <b>“Korku”</b> başlıklı yazısının üzerinden tam bir yıl geçmiş... </p>
<p>Yazı, okur okumaz bende <b>“Türk gazetecileri ve editoryal bağımsızlık”</b> konusunda güçlü bir arzu uyandırmıştı. Hemen bilgisayarımda <b>“Lafla ‘editoryal bağımsızlık’ gemisi yürümez”</b> başlıklı bir dosya açmış, <b>“Korku”</b>yu dosyanın ilk yazısı olarak kaydetmiş, sonra da nedense yazıyı da dosyayı da unutup gitmiştim.</p>
<p>Yaz başından itibaren orada burada karşılaştığım yazılar ve gazetecilerden gelen <b>“korkuyoruz” </b>yakınmaları, bana Altan’ın yazısını ve içinde sadece o yazının yer aldığı dosyayı yeniden hatırlattı; O günden bugüne dosyaya epeyce malzeme attım.</p>
<p>Bayram öncesinde <i>Cumhuriyet </i>gazetesinin (1 kasım) manşetine yerleşmiş haberi (<b>“Medya korku içinde”</b>) görünce, bu yazıyı daha fazla ertelememem gerektiğine kani oldum; hatta <i>Cumhuriyet</i>’in manşetini eklemek için dosyayı açtığımda karşıma çıkan birikmiş malzeme yığınına şöyle bir göz atınca, geç bile kaldığımı düşündüm...</p>
<p>Neyse, geç olsun da güç olmasın diyerek başlıyorum... Üç ya da dört bölümde toparlamayı düşündüğüm, son bölümünde kendi kişisel tecrübemi anlatacağım <b>“Lafla ‘editoryal bağımsızlık’ gemisi yürümez”</b> başlıklı mini köşe-diziye hoş geldiniz...</p>
<p>Bugün, beni böyle bir diziye sevk eden yazı, konuşma ve değerlendirmelerden bir demet sunacağım size... Hani ilköğretim ve lise Türkçe-edebiyat kitaplarında <b>“okuma parçaları”</b> olur ya, onun gibi bir şey... Bu metinler bizi tartışma konumuza hazırlayacak, <b>“editoryal bağımsızlık”</b> konusunun Türk basınında nasıl algılandığına dair epeyce ayrıntılı bir fikir sahibi olmamızı sağlayacak.</p>
<h3><br/>“Başbakandan korkacak kadar ödleksen...”</h3>
<p>Bende böyle bir arzuyu ilk uyandıran bir yıl önceki Ahmet Altan yazısıyla ve bana <b>“bu konuda yazmayı artık ertelememeliyim” </b>dedirten on gün önceki <i>Cumhuriyet</i> manşetiyle başlayacağım...</p>
<p>Ahmet Altan’ın yazısı, hükümetten korktuklarını sık sık dile getiren köşe yazarlarına dairdi... Altan, açık açık ayıplıyordu bu meslektaşlarımızı:</p>
<p><i><br/>“Dostoyevski, kendi çağından şikâyet ederken, ‘eskiden cahil olmak ayıptı, şimdi insanlar cehaletleriyle övünüyorlar’ demişti. </i></p>
<p><i><br/>“Benzer bir cümleyi biz de Türkiye için kurabiliriz.</i></p>
<p><i><br/>“‘Eskiden korkak olmak ayıptı, şimdi insanlar korkaklıklarıyla övünüyorlar.’</i></p>
<p><i><br/>“Sadece övünmekle de kalmıyorlar, kendi korkaklıklarını ‘siyasi tezlerinin’ kanıtı olarak da kullanıyorlar.</i></p>
<p><i><br/>“Ne zaman televizyonları açsam, ne zaman gazeteleri okusam mutlaka birisi ‘çok korktuğunu’ söylüyor.</i></p>
<p><i><br/>“Söyleyenler kim?</i></p>
<p><i><br/>“Bu ülkenin köşe yazarları.</i></p>
<p><i><br/>“Kimden korkuyorlar?</i></p>
<p><i><br/>“Başbakan’dan.</i></p>
<p><i><br/>“Lafın sonunda söyleyeceğimi başından söyleyeyim.</i></p>
<p><i><br/>“Kardeşim, Başbakan’dan korkacak kadar ödleksen köşe yazarlığını bırakır kendine başka iş bulursun.
                                    	<br/><br/>
<a class="lnk2" href="/web/20111214094027/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](http://www.taraf.com.tr:80/alper-gormus/makale-lafla-editoryal-bagimsizlik-gemisi-yurumez-1.htm), [web.archive.org (arşiv bağlantısı)](http://web.archive.org/web/20111214094027/http://www.taraf.com.tr:80/alper-gormus/makale-lafla-editoryal-bagimsizlik-gemisi-yurumez-1.htm)
