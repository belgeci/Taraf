# Bu mektubu Dani Rodrik’e ithaf ediyorum

*Alper Görmüş 01.03.2013*

<div class="yazi"><p><i>Balyoz davası karara bağlandıktan (Eylül, 2012) hemen sonra yedi bölümlük bir <b>“Balyoz davası kararları”</b> dizisi yazmış, dizinin son bölümünü ise davada 18 yıl hüküm giyen <b>Emekli Tümgeneral Ahmet Yavuz’un oğlu ve avukatı Mehmet Selim Yavuz</b>’un değerlendirmelerine ayırmıştım.<br/><br/></i><i>Selim Yavuz’un şu cümleleri özellikle dikkat çekiciydi:<br/><br/></i><b><i>“Ben bu 364 tane adamla üç yıldır gece gündüz beraberim. Yüzlerce kez kendi aralarında konuşmalarına şahit oldum. Tüm objektifliğimle dinledim. Kulağımı kabartıp bir açık aradım. Hepsi üç yıldır aynı şeyi söylüyor: ‘Balyoz bir yalandır ve biz bunun kurbanları seçildik.’ Çoğu birbirini tanımayan 364 kişiye üç yıl boyunca aynı yalanı isteseniz de söyletemezsiniz. Beceremezsiniz.”<br/><br/></i></b><i>Selim Yavuz’un makalesini köşemde yayımladığım gün (30 Ekim 2012), zaman zaman yazıştığımız bir okurumdan bir e-posta mesajı aldım.<br/><br/></i><i>Müteveffa kayınpederinin 9 Mart 1971 <b>“sol”</b> darbe girişimine katılıp yargılanan ve beraat eden askerlerden biri olduğunu söyleyen okurum, Selim Yavuz’a bir mektup yazmıştı ve benim aracılığımla bunun kendisine iletilmesini rica ediyordu.<br/><br/></i><i>Mektubu Selim Yavuz’a ilettim ve okurumun <b>“isimler sizde ve Sn. Yavuz’da saklı kalmak şartıyla” </b>rezervine uyarak meseleyi o noktada kapattım.<br/><br/></i><i>Fakat, kararın ardından Balyoz davasının <b>“düzmece”</b> olduğuna dair yürütülen propaganda faaliyetinde sanıkların mutlak masumiyetine inanan <b>“aileler”</b>in oynadığı rolü gözleyince, geçtiğimiz günlerde okuruma bir mesaj gönderdim ve izni olursa Selim Yavuz’a hitaben kaleme aldığı mektubu yayımlamak istediğimi söyledim.<br/><br/></i><i>Gerek kendisinin gerek kayınpederinin adı bende saklı okurumdan aldığım izinle aşağıda dikkatinize sunduğum mektubu, Balyoz davasının bir numaralı sanığı <b>Çetin Doğan</b>’ın damadı <b>Dani Rodrik</b>’e ithaf ediyorum. <br/><br/></i><br/></p>
<h3>Sevgili Mehmet Selim kardeşim,</h3>
<p>Ben eşimle nişanlandığımda, kayınpederim (burada, okurumun asker kayınpederinin kimliğine dair bilgiler var A.G.) Madanoğlu Davası’ndan hapishanede yatıyor ve idam talebiyle yargılanıyordu... Bildiğiniz gibi (emekli korgeneral) Madanoğlu ve arkadaşları 9 Mart 1971 tarihinde sol bir ihtilal/ darbe girişiminde bulunmakla suçlanıyorlardı... </p>
<p>Madanoğlu dava dosyalarına ve savcılık iddianamelerine bakarsanız, bütün ayrıntıların yanı sıra, kayınpederimin ismini ve misyonunu da görebilirsiniz...</p>
<p>Lafı uzatmayayım, tutuklananların hepsi (asker kökenliler ve siviller), 9-12 ay arası tutuklu kalıp, bazıları işkence görüp, mahkeme sonucunda hepsi beraat ettiler...</p>
<p>Hem mahkeme safhasında, hem de mahkeme sonrasında diğer tutuklular ve aileleri ile yaptığımız her görüşme ve sohbette, hepimiz ve herkes, davanın ve suçlamaların ne kadar uydurma olduğunu, haksız yere suçlandıklarını, tutuklanan her bir kişinin ne kadar suçsuz ve masum olduğunu konuştuk, konuşma ile kalmadık yıllarca yürekten inandık.
                                    	<br/><br/>
<a class="lnk2" href="/web/20130429183938/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/alper-gormus/makale-bu-mektubu-dani-rodrik-e-ithaf-ediyorum.htm), [web.archive.org (arşiv bağlantısı)](http://web.archive.org/web/20130429183938/http://www.taraf.com.tr/alper-gormus/makale-bu-mektubu-dani-rodrik-e-ithaf-ediyorum.htm)
