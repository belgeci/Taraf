# ‘OdaTV’ iddianamesi (2)

*Alper Görmüş 23.09.2011*

<div class="yazi"><p>Salı günü ele almaya başladığım <i>OdaTV </i>iddianamesiyle ilgili olarak bir ya da iki yazı daha yazacağımı söylemiştim. İlk yazının sonlarında işaret ettiğim bir noktayla ilgili olarak o kadar çok eleştiri aldım ki, bugünkü yazıyı sadece o konuya ayırmak durumunda kaldım. Yani, bu diziyi ancak üç bölümde bitirebileceğim. </p>
<p>Önce sözünü ettiğim paragrafı hatırlayalım:<br/><br/><i>“Ahmet Şık’ın kitabının ‘İmamın Ordusu’ adı yerine ‘Sabri Uzun’ ya da ‘Emniyet Müdürü Sabri Uzun’ adıyla yayımlanmasının planlandığını ‘kanıtlayan’ not, kitabın ‘Ergenekon terör örgütü tarafından Ahmet Şık’a yazdırıldığı’ iddiasını desteklemek bir yana zayıflatan bir delilmiş gibi görünüyor... Öyle ya; bir kitap bir kişiyi anlatmak üzere yazıldıysa, dilinin de ona uygun olması gerekir. Oysa İmam’ın Ordusu’na baktığımızda, kitabın, önerilen ismi taşıyacak ‘kişiye dair’ bir içeriğinin olmadığını görüyoruz...”</i></p>
<p>Yazıda, cuma günü bu meseleyi açacağımı söyledikten sonra bugünkü yazının anonsunu da <b>“Sabri Uzun imzalı değil, Sabri Uzun’u anlatan bir kitap...”</b> şeklinde duyurmuştum.</p>
<p><b><br/>“Bu fahiş hatayı nasıl yaptınız?”</b></p>
<p>Yazının yayımlanmasından sonra çok sayıda tepki aldım... Tepki sahiplerinin istisnasız tamamı iddianamede defalarca <b>“Kitabın Sabri Uzun adıyla yayımlanması” </b>ibaresinin geçtiğini; böyle bir ibarenin ancak <b>“yazarı Sabri Uzun olan bir kitap” </b>anlamında kullanılabileceğini; nitekim bugüne kadar herkesin bunu böyle anladığını hatırlattıktan sonra bu <b>“fahiş hata”</b>yı nasıl yaptığımı akıllarının almadığını belirttiler. Ben de hepsine cumayı beklemelerini, bu sonuca nasıl vardığımı anlatacağımı söyledim... </p>
<p>İtiraf edeyim ki, böyle bir şeyi benim o yazıyı yazmamdan birkaç gün önce başka biri öne sürseydi, ben de aynı soruyu soracaktım ona: <b>“İddianame açık... Nereden çıkartıyorsun bunu?”</b></p>
<p>Yine itiraf edeyim ki, salı günkü yazının yayımlanmamış ilk versiyonunda, bu çerçevedeki ortak algıyı paylaşan biri olarak bambaşka bir soru sormuştum savcıya... <b>“Nasıl olur da, bu kitabın Sabri Uzun imzasıyla yayımlanacağını öne sürebiliyorsunuz” </b>diye soruyor, buradaki mantık dışılığı sorguluyordum.</p>
<p>Öyle ya, bu durumda,<br/><br/><b>a)</b> Kitabın içeriğinde neden metnin Ahmet Şık tarafından yazılmadığına delalet edebilecek tek bir cümle bile yoktur?<br/><br/><b>b)</b> Kitabın içeriğinde neden metnin Sabri Uzun tarafından yazıldığına delalet edecek tek bir cümle bile yoktur?<br/><br/><b>c)</b> Madem Ahmet Şık kitabı Sabri Uzun’un adına yazdı, o zaman kitabın dili de buna uygun olmak gerekmez miydi? Kitabın kapağında yazar olarak Sabri Uzun adı var fakat kitapta da <b>“Sabri Uzun dedi ki” </b>ya da <b>“Sabri Uzun’a göre”</b> gibi cümlelere rastlıyoruz... Tuhaf değil mi?</p>
<p><b><br/>“Bir mantık hatası mı yapıyorum” korkusu...</b></p>
<p>Fakat salı günkü yazının bu soruları içeren ilk versiyonunu bitirdikten sonra içime bir kurt düştü: Benim işaret ettiğim bu tuhaflık, nasıl olmuştu da bugüne kadar kimsenin aklına gelmemişti? </p>
<p>Ve sonra soruların devamı geldi: Bu kadar gözönünde, bu kadar yalın bir çelişkiyi savcı nasıl fark etmemişti de <b>“İmamın Ordusu, üzerine Sabri Uzun imzası konarak yayımlanacaktı” </b>iddiasını öne sürebilmişti?</p>
<p>Daha da önemlisi, Ahmet Şık’ın avukatları savcılık sorgusunda neden savcıya içinde bulunduğu bu büyük çelişkiyi hatırlatmamışlardı?</p>
<p>Biraz daha düşününce, açıkçası bu itirazı bu netlikte yazmak ürkütmeye başladı beni.
                                    	<br/><br/>
<a class="lnk2" href="/web/20111214084551/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-odatv-iddianamesi-2.htm), [web.archive.org (arşiv bağlantısı)](http://web.archive.org/web/20111214084551/http://www.taraf.com.tr:80/alper-gormus/makale-odatv-iddianamesi-2.htm)
