# Medya bu 28 Şubat’ta neden coştu? (1)

*Alper Görmüş 06.03.2012*

<div class="yazi"><p>28 Şubat adlı gayrı meşru çocuğun doğumuna ebelik eden eski merkez medyanın, doğumun 15. yılında sergilediği <b>“abartılı 28 Şubat karşıtlığı”</b> üzerinde durmak gerekiyor. Önceki performanslarla kıyas kabul etmeyecek bu yılki medya yoğunluğunu, <b>“yuvarlak rakamlı yıldönümü” </b>(15. yıl) gerekçesiyle açıklayamayız... Öyle olsaydı, <b>“daha yuvarlak”</b> olan 2007’de (10. yıl), üstelik hadise daha da tazeyken medyada bir <b>“demokrasi fırtınası”</b>nın esmesi beklenirdi. </p>
<p>2007’de tabii ki öyle olmadı, çünkü Türkiye o sırada Cumhuriyet mitinglerine ve 27 Nisan muhtırasına doğru gidiyordu ve merkez medya bütün enerjisini yeni bir 28 Şubat için harcıyordu. Girin bakın arşivlere, orada bugünkü <b>“28 Şubat antipatisi”</b>nin zerresini bile bulamayacaksınız. </p>
<p>Peki, bu 28 Şubat’ta neden böyle oldu? Merkez medyayı yöneten meslektaşlarımızın kafasına saksı mı düştü ki birdenbire demokrasi havarisi kesildiler? </p>
<p>Bence bu tavır değişikliği başlıca iki nedene dayanıyor: <b>a) </b>28 Şubat darbesinin nihayet soruşturulmaya başlaması ve <b>b)</b> patronların, <b>“anti 28 Şubat”çılığı</b> hükümete yanaşmada faydalı bir enstrüman olarak kullanma arzuları... </p>
<p>Yani şöyle: 15 yıl önceki performanslarından dolayı yargılanma ihtimalinden ürken gazetecilerle, onların patronlarının hükümete yanaşma arzuları bir noktada buluştu ve darbenin 15. yılında ortaya bir <b>“28 Şubat’ı lanetleme” </b>yayıncılığı çıkıverdi. </p>
<p>Birinci nedenle ilgili fazla söze gerek yok. Susup susup tam şimdi darbe karşıtı kesilenlerin adlarının önüne herkes uygun gördüğü sıfatı ekleyebilir; ben şahsen imtina ediyorum.</p>
<p>İkinci nedene gelince...</p>
<p>Bana öyle geliyor ki, büyük ticari çıkarları gereği bir süredir hükümetle aralarını düzeltmek isteyen eski merkez medyanın patronları 28 Şubat’ın 15. yılını <b>“sadakat”</b> mesajı için ideal bir araç olarak kullanmaya karar verdiler ve kullandılar. Bence, günlerdir gazetelerde okuyup televizyonlarda izlediğimiz 28 Şubat karşıtlığı da işte bu mesajın ete kemiğe bürünmüş halinden başka bir şey değil...</p>
<p>Bir editoryal tavrın ardındaki temel sâiklerden birinin, patronların doğrudan ticari çıkarları olduğunu imâ eden bu tesbite itiraz edebilirsiniz... Yine bu izahı, gazetelere yön verme mevkiindeki gazetecilere yapılmış bir haksızlık olarak görebilir; onların, kritik anlarda patronun ticari çıkarlarının doğrudan uzantısı olan editoryal tercihler yapabildikleri iddiasını <b>“aşırı”</b> bulabilirsiniz. </p>
<p>Ben de zaten bu yazıyı, bizim medyacılığımızda <b>“patrona karşı editoryal bağımsızlık”</b> prensibinin sadece laftan ibaret olduğunu, patronların acil ticari çıkarlarına aykırı bir <b>“editoryal bağımsızlık”</b>ın söz konusu bile olamayacağını anlatmak, bunun en tipik örneklerini hatırlatmak için kaleme alıyorum.
                                    	<br/><br/>
<a class="lnk2" href="/web/20120620193610/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-medya-bu-28-subat-ta-neden-costu-1.htm), [web.archive.org (arşiv bağlantısı)](http://web.archive.org/web/20120620193610/http://www.taraf.com.tr:80/alper-gormus/makale-medya-bu-28-subat-ta-neden-costu-1.htm)
