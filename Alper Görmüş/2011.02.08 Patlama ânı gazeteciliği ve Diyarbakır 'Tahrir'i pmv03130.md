# Patlama ânı gazeteciliği ve Diyarbakır ‘Tahrir’i

*Alper Görmüş 08.02.2011*

<div class="yazi"><p>Son zamanlarda, süreçleri izlemeyip, süreç işbâ noktasına varıp da patladığında şaşkınlıklar içinde kalan <b>“patlama ânı gazeteciliği”</b> üzerine çok yazı yazdım. <br/><br/><b>Mısır</b>’daki <b>“Tahrir Meydanı” </b>direnişinin anlamını, çapını ve bundan sonraki haklı direnişlere verdiği ilhamı anlayamadığı takdirde, bu direnişin Türkiye’deki <b>“patlama ânı gazeteciliği”</b>nin başında patlayacağı çok açık. Görünen köy kılavuz istemez, fakat medya, <b>Tahrir direnişinin Kürtlere nasıl bir ilham verdiğini</b> yine de görmeyebilir, görmek istemeyebilir (karanlıkta ıslık çalma gazeteciliği) ve Diyarbakır <b>“Tahrir”</b>i patladığında yine şaşırabilir.</p>
<p>Gazetecilik sadece <b>“olanı görme”</b> mesleği değildir, aynı zamanda oluşmakta olanı öngörmeye çalışma mesleğidir. Bizim gazeteciliğimiz ise, malum, sık sık bu iki asli görevinden sapar ve bizzat kendisi bir şeyleri <b>“oldurmaya” </b>çalışır.</p>
<p>Bu yazının konusu, <b>Tahrir </b>direnişinin Türkiye’ye muhtemel etkileri ve bu çerçevede <b>“oluşmakta olanı öngörmeye çalışma mesleği” </b>olarak gazetecilik... Bugün, <b>Tahrir </b>direnişinin, Türkiye Kürtlerinin mücadele pratiklerinde yaratabileceği köklü değişiklikler üzerinde hiç vakit geçirmeden düşünmeye başlamadığı takdirde, gazeteciliğimizi çok şaşırtacak muhtemel patlamalar üzerinde duracağım.</p>
<p>Fakat hazır söz açılmışken, uzun bir parantezle, doğrudan doğruya bu yazının konusunu oluşturmasa da gazeteciliğimizin <b>“bir şeyleri oldurmaya çalışma”</b> pratiği üzerinde biraz durmak istiyorum. Doğrudan ilgili değil dedim ama, medyamızın sık sık yaptığı gibi bu hikâyede de asli görevini bir kenara bırakıp, olmasını istediği şeyi gerçekleştirmek üzere manipülatif bir çizgiyi benimsemesi kuvvetle muhtemel. O nedenle, belki <b>“doğrudan ilgili olmasa da”</b> rezervimi geri almalıyım.</p>
<h4><br/>“Pek çok olay sırf biz önceden haberini yaptığımız için gerçekleşmiştir” </h4>
<p>Ben, gazeteciliğimizin ana damarlarından birini teşkil eden bu çizgiyi ne zaman anlatmak istesem, <b>Orhan Pamuk</b>’un <b>“<i>Kar</i>” </b>romanında anlattığı gazeteci karakterine müracaat ederim.. Yine öyle yapacağım:<br/><br/><b>“<i>Kar</i>”</b> romanının kahramanı <b>Ka</b>, <b>“<i>Cumhuriyet</i> gazetesi adına belediye seçimlerini izlemek üzere” </b>Kars şehrine gelmiştir. İlk gün, <b>Serhat Şehir Gazetesi</b>’ni ziyaret eder. Gazetenin sahibi, erkenden basılan ve dağıtılmayı bekleyen ertesi günün gazetelerinden birini <b>Ka</b>’ya uzatır. <b>Ka</b>, birinci sayfanın en önemli haberinde kendi adını da seçer. Haberde, <b>“Halkçı, Atatürkçü ve aydınlanmacı piyesleriyle, bütün Türkiye’de tanınan Sunay Zaim Tiyatro Kumpanyası’nın ‘dün gece’ gerçekleştirdiği gösterinin büyük bir ilgiyle karşılandığı” </b>yazılmakta, gösteride <b>Ka</b>’nın da, yazdığı son şiir olan <b>“Kar”</b>ı bizzat okuduğu belirtilmektedir. <b>Ka</b>, habere itiraz eder: <b>“Kar adlı bir şiirim yok, akşam da tiyatroya gitmeyeceğim.
                                    	<br/><br/>
<a class="lnk2" href="/web/20111123160702/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</b></p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123160702/http://taraf.com.tr/alper-gormus/makale-patlama-ani-gazeteciligi-ve-diyarbakir-tahrir-i.htm)
