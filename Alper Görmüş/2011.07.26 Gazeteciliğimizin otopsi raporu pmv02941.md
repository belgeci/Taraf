# Gazeteciliğimizin otopsi raporu

*Alper Görmüş 26.07.2011*

<div class="yazi"><img align="left" alt="Gazeteciliğimizin otopsi raporu" border="0" src="http://www.taraf.com.tr/fotoraflar/makaleler/gazeteciligimizin-otopsi-raporu_4777_orijinal.jpg" style="border-right-width:10px; border-color:#FFFFFF"/><p><b>Büyük Birlik Partisi (BBP) Genel Başkanı Muhsin Yazıcıoğlu</b>’nun ölümüyle sonuçlanan ve kayıtlara <b>“helikopter kazası” </b>olarak geçen olay üzerinde hâlâ düşünüyor, bunun bir suikast olma ihtimalini tartışıyoruz. Hatırlayalım, <b>Cumhurbaşkanlığı’na bağlı Devlet Denetleme Kurulu’nun (DDK)</b> raporundan sonra bu kuşkular bir anlamda resmîleşmiş oldu.</p>
<p>Kuşkuları derinleştiren son haber <i>Cihan Haber Ajansı</i>’ndan (<i>CİHAN</i>) geldi. <b>Köksal Akpınar</b>, birçok gazete ve televizyonun yer verdiği haberinde, helikopterde bulunan <b>gazeteci İsmail Güneş’in cesedine uygulanan otopsi raporu</b>nu yayımladı. Raporda, Güneş’in bugüne kadar bildiğimiz gibi <b>sadece bacağının değil alt çenesinin de kırık olduğu</b> yazılıydı.</p>
<p>Bu yeni bilgi iki açıdan önemli...</p>
<p>Birincisi: Bu bilgiyle birlikte, İsmail Güneş’in otopsisinde basına esaslı bir dezenformasyon pompalanmış olması çok ciddi bir ihtimal haline geliyor.</p>
<p>İkincisi: Yine bu bilgi sayesinde gazeteciliğimizin söylenene hemen inanma, kurcalamama, meraksızlık, tembellik gibi illetlerle malûl olduğunu bir kez daha, ürpererek görebiliyoruz.</p>
<p>Her iki noktayı da açacağım... Fakat önce olayı hatırlayalım... </p>
<p>Büyük Birlik Partisi Genel Başkanı Muhsin Yazıcıoğlu dışında beş kişiyi daha taşıyan helikopter 25 Mart 2009’da saat 14:35’te Kahramanmaraş Çağlayancerit’ten havalandı... Helikopter, yolcularını Yozgat Yerköy’de düzenlenen BBP mitingine taşıyordu, dört gün sonra yerel seçimler yapılacaktı; yolculardan biri de <i>İhlas Haber Ajansı</i> (<i>İHA</i>) muhabiri İsmail Güneş’ti.</p>
<p>Helikopter, saat 15:03’te düştü. <b>Kamuoyu, haberi, İsmail Güneş’in düşüşten 23 dakika sonra cep telefonuyla 112 Acil Servis’i aramasıyla öğrendi.</b> Hepimiz kendi sesinden duyduk, İsmail Güneş sadece bacağının kırık olduğunu söylüyor, vücudunda başka bir problemden söz etmiyordu.</p>
<p><b><br/>İsmail Güneş’in çenesi sonradan mı kırıldı?</b></p>
<p><i><br/>Cihan Haber Ajansı</i>’ndan Köksal Akpınar’ın yazdığı 19 Temmuz 2011 tarihli haberde ise, Güneş’in cesedine uygulanan otopsi sonuçlarıyla onun sağken söylediği <b>“Sadece bacağım kırık”</b> cümlesi açıkça çelişiyordu.</p>
<p><i><br/>Zaman</i> gazetesi, <b>“Helikopter kazasında yeni şüphe: Gazeteci İsmail Güneş’in çenesi sonradan mı kırıldı?” </b>başlıklı haberinin flaşında, <b>“yeni şüphe”</b>yi şöyle dile getiriyordu:</p>
<p><i><br/>“Gazeteci İsmail Güneş’in otopsi raporu, sadece bacağının değil, dört kaburga kemiği ve alt çenesinin de kırık olduğunu ortaya koydu. Ancak kazanın hemen ardından 112 Acil Servis’i arayan Güneş, sadece ayağının kırık olduğunu belirtmişti. Kayıtlarda Güneş’in konuşmasında da herhangi bir anormallik dikkat çekmemişti. Cerrahlar, bu çapta bir kırığın acı vermemesinin mümkün olmadığını vurguluyor ve ekliyor: ‘Alt çenesi kırık bir insan bu netlikte konuşamaz.’”</i></p>
<p>Peki, İsmail Güneş’in yalnız bacağının değil çenesinin ve kaburgalarının da kırık olduğu gerçeği ne zamandan beri bir yerlerde duruyordu da biz ona ancak şimdi, Köksal Akpınar’ın haberi sayesinde ulaşabilmiştik? </p>
<p>Bu sorunun cevabı gazeteciliğimiz bakımından can sıkıcı: <b>İsmail Güneş’in cesedine kazadan beş gün sonra ulaşılmış, aynı gün otopsi yapılmış ve o otopsi raporunda bütün bunlar yazılıymış.
                                    	<br/><br/>
<a class="lnk2" href="/web/20111214090716/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</b></p></div>

Kaynak: [taraf.com.tr](http://www.taraf.com.tr:80/alper-gormus/makale-gazeteciligimizin-otopsi-raporu.htm), [web.archive.org (arşiv bağlantısı)](http://web.archive.org/web/20111214090716/http://www.taraf.com.tr:80/alper-gormus/makale-gazeteciligimizin-otopsi-raporu.htm)
