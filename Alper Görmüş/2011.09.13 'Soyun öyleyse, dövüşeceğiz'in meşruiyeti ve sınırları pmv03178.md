# ‘Soyun öyleyse, dövüşeceğiz’in meşruiyeti ve sınırları

*Alper Görmüş 13.09.2011*

<div class="yazi"><p>Küçük ve yoksul bir ortaçağ köyünün papazı, çok sıcak bir yaz gününde uçsuz bucaksız izlenimi veren, tek bir ağacın bile bulunmadığı bir bozkırda yürüyerek yol almaktaymış... Hedefi, ölen aile büyüklerini gömmeden önce kendisinden son bir dua isteyen uzaktaki akrabalarının yaşadığı kilisesiz, kendisininkinden de küçük bir köymüş... </p>
<p>Güneş doğmadan çıkmış yola, hiç durmadan yürümüş, yürümüş...</p>
<p>Öğleye doğru artık yürüyecek takati kalmamış, içinden <b>“bari tek bir ağaç gölgesi”</b> diye geçirirken, onca yorgunluğuna rağmen gözüne kestirebileceği uzaklıkta yeşil bir adacık görmüş. Tuttuğu dilekle ağaçların eşanlı varlığı papaza o kadar mucizevî görünmüş ki, aklından Tanrı’nın onları oracıkta ve o anda yaratmış olabileceğine dair belli belirsiz bir düşünce bile geçmiş. </p>
<p>Öyle veya böyle, her iki ihtimal için de Tanrı’sına şükrederek, belki su da bulma umuduyla yeşil adacığa doğru ilerlemeye başlamış.</p>
<p>Yeşil adacık, uzaktan vaat ettiğinden çok daha davetkârmış... Su da varmış üstelik... Biraz soyunup dökünmüş, uzun uzun su içmiş, ardından bacaklarını, kollarını, yüzünü yıkayıp sırtüstü uzanmış.</p>
<p>Tam uykuya dalmak üzereyken bir atın nal seslerini duymuş, at birkaç dakika sonra sürücüsüyle birlikte karşısındaymış...</p>
<p><b><br/>“Bu topraklar kralımızın ve ailemizin” </b>demiş sürücü, zaten her halinden bir asilzade olduğu anlaşılıyormuş, <b>“oturduğun yer de bizim ve yabancılar burayı kullanamaz”</b>.</p>
<p><b><br/>“Sadece birkaç dakika”</b> demiş papaz, <b>“sonra yine yoluma devam edeceğim”.</b></p>
<p>Adam ısrar etmiş: <b>“Hayır, hemen şimdi kalkacaksın!”</b></p>
<p>Papaz: <b>“Kralımızın ve ailemizin, diyorsun, peki nasıl elde ettiniz bu toprakları?”</b></p>
<p>Adam: <b>“Atalarımızdan kaldı.”</b></p>
<p>Papaz: <b>“Onlar nasıl elde etmiş?”</b></p>
<p>Adam: <b>“Onlara da atalarından kalmış.”</b></p>
<p>Konuşma bu minval üzere uzamış da uzamış... Papaz sorularını hep yüzünde bir gülümsemeyle sorarken, asilzade her soru-cevapta biraz daha öfkeleniyormuş. Sonunda <b>“Eeee, yeter artık” </b>diye patlamış, <b>“büyük büyük dedelerim dövüşerek elde etmiş bu toprakları...”</b></p>
<p>İşte o zaman papazın yüzündeki gülümseme gitmiş, ciddileşip ayağa kalkmış, soyunmaya başlamış. Üzerinde sadece pantolonu kalınca adama dönmüş ve <b>“Soyun</b> <b>o zaman” </b>demiş, <b>“dövüşeceğiz!” </b></p>
<p><b><br/>Kürtler de böyle demişti...</b></p>
<p>Ben, çok sevdiğim bu meselin bizim Kürt meselemizi de mükemmelen izah ettiği kanaatindeyim.</p>
<p>Öyle olmadı mı: Bu devlet (hikâyemizdeki asilzade) Kürtlerin (hikâyemizdeki papaz) salt insan olmaktan kaynaklanan haklarını salt kendi yaptığı yasalara dayanarak on yıllar boyunca inkâr etmedi mi? Papazın suya duyduğu ihtiyaçla Kürtlerin kendi anadillerini korkusuzca konuşma ihtiyacı arasında fark var mı? </p>
<p>Öyle olmadı mı: Bu devlet her insani talebe <b>“hayır”</b> demedi, böyle böyle 70-80 yıl geçmedi ve sonunda bazı Kürtler <b>“soyun o zaman, dövüşeceğiz” </b>diye dağa çıkmadı mı?</p>
<p>Ben, Kürt meselesine dair bu gazetede kaleme aldığım bütün yazılarda, PKK zoru oyunu bozmasaydı da Kürtlerin son yıllarda teslim edilmiş bazı haklarının yine teslim edileceği yönündeki değerlendirmeleri sorguladım.
                                    	<br/><br/>
<a class="lnk2" href="/web/20111214091140/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-soyun-oyleyse-dovusecegiz-in-mesruiyeti-ve.htm), [web.archive.org (arşiv bağlantısı)](http://web.archive.org/web/20111214091140/http://www.taraf.com.tr:80/alper-gormus/makale-soyun-oyleyse-dovusecegiz-in-mesruiyeti-ve.htm)
