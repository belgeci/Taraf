# Doğru, PKK ‘bensiz olmaz’ diyor da...

*Alper Görmüş 21.10.2011*

<div class="yazi"><p>Son zamanların en cüretkâr ve en fazla can kaybına mal olan PKK eyleminin ardından, çarşamba günü gün boyu televizyonlarda dile getirilen yorumları izledim.</p>
<p>Gerek siyasetçilerin, gerek akademisyenlerin, gerekse de gazetecilerin kahir ekseriyeti, PKK’nın <b>“Kürt sorunu”</b>ndan koptuğu, <b>“kendisi için örgüt” </b>haline geldiği ve <b>“beka kaygısı”</b>yla bu eylemlere giriştiğini savundular.</p>
<p>Tabii, bu tesbitlerden yola çıkınca doğal olarak <b>PKK’nın Sri Lanka tarzı “imha”sı</b>nın askerî, toplumsal, ahlaki açıdan mümkün olduğu gibi bir sonuca varılıyordu ki, konuşmacılar bunu da dile getirmekten geri durmadılar.</p>
<p>Yorumların, PKK’nın Kürt halkının haklarından çok, kendi mensuplarının gelecek kaygılarına odaklandığını imâ eden ve bu nedenle PKK’yı örtük bir biçimde ayıplayan bir arka planı da vardı ki, işin bu yanı bana çok ilginç geldi.</p>
<p>Ben, PKK’ya ilişkin <b>“Kürtleri temsil etmiyor”</b>, <b>“Kürtler umurunda bile değil”</b>, <b>“kendisi için örgüt haline geldi” </b>türünden tesbitlerin <b>“PKK realitesi”</b>ni, PKK ile Kürtler arasındaki ilişkinin gerçek niteliğini yansıtmadığını düşünüyor, dolayısıyla da buralardan <br/>yola çıkarak barışa ulaşılabileceğine asla inanmıyorum. </p>
<p>Bu konudaki görüşlerimi daha önce defalarca yazdım, o nedenle bugün yalnız yukarıda değindiğim <b>“örtük arka plan”</b>la ilgili düşüncelerimi aktaracağım; ki, bu haliyle bu yaklaşımın da çözümün önündeki en büyük engellerden biri olduğu kanaatindeyim.</p>
<h3><br/>“Ey PKK, hani yalnız halkını düşünüyordun?”</h3>
<p>Bu yaklaşım sahipleri, PKK’ya zımnen şöyle sorular sormuş oluyorlar: </p>
<p>Sen, Kürtlerin siyasi, kültürel vb. hakları için ortaya çıktığını, bu amaç doğrultusunda idealistçe bir mücadele içine girdiğini söylemiyor musun? Madem öyle, seni dışarıda bırakacak olsa da senin taleplerini içeren bir çözüm ihtimali ortaya çıktığında neden huzursuzlanıyorsun? Tam anayasa görüşmelerinin başlayacağı gün bu eylem ne anlama geliyor? Yoksa sen, “İsterseniz anayasada Kürtlerin bütün taleplerini karşılayın, beni kaale almaksızın bu ülkeye barış gelmez” mi demek istiyorsun? Biliyorsun, bir de <b>“Türk hassasiyeti”</b> var, o nedenle kabul et ki devlet seni muhatap alarak çözemez bu sorunu. Senin meselen <b>“haklar” </b>değil mi, öyleyse sen buharlaşıver şöyle, çekil kenara, devlet de senin talip ettiğin hakları Kürt halkına versin!</p>
<p>Elbette bu yaklaşım, içinde bin türlü nüansı barındırıyor, ben biraz kabalaştırma pahasına böyle bir özetleme yaptım. </p>
<p>Devletin, Kürtleri gerçekten tatmin edecek adımlar atmaya hazır olduğu varsayımını bir an için hakikat sayalım ve soralım kendimize: Bu koşullarda dahi PKK’dan <b>“uzamasını”</b>, <b>“buharlaşmasını”</b>, <b>“kenara çekilmesini”</b> istemek gerçekçi midir?</p>
<p>Hayır, değildir; meğerki PKK’lılar iktidar hırsları olmayan, yıllardır dağda zor koşullarda yaşayıp savaşmaları karşılığında hiçbir şey talep etmeyen derviş ruhlu insanlar olsunlar.
                                    	<br/><br/>
<a class="lnk2" href="/web/20111223085217/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-dogru-pkk-bensiz-olmaz-diyor-da.htm), [web.archive.org (arşiv bağlantısı)](http://web.archive.org/web/20111223085217/http://www.taraf.com.tr:80/alper-gormus/makale-dogru-pkk-bensiz-olmaz-diyor-da.htm)
