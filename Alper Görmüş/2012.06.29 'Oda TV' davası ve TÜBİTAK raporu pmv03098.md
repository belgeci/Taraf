# ‘Oda TV’ davası ve TÜBİTAK raporu

*Alper Görmüş 29.06.2012*

<div class="yazi"><p><i>Oda TV </i>davasına bakan <b>İstanbul 16. Ağır Ceza Mahkemesi</b>, 18 haziranda gerçekleşen son duruşmada, davanın tutuklu sanıklarından <b>Müyesser Yıldız</b>’ı tahliye etti, öteki tutuklu sanıkların tahliye taleplerini ise reddetti. </p>
<p>Heyetin <b>“ret”</b> gerekçeleri uzundu ama gerek onu yazan hâkimler heyeti, gerek sanıklar, gerekse de iddianameye vâkıf herkes biliyordu ki, asıl mesele en sondaki <b>“dijital verilerle ilgili TÜBİTAK bilirkişi raporunun henüz dosyaya sunulmamış olması”</b>ydı.</p>
<p>Çünkü sözü edilen TÜBİTAK raporu, <i>Oda TV</i> davası iddianamesinin ciddi delillere dayanıp dayanmadığını ortaya koyacak önemdeydi. Mahkemenin, hazırlanabilmesi için iki duruşma arasına neredeyse 100 gün koyduğu fakat yine de gelmeyen rapor, işte böyle bir rapordu.</p>
<h3><br/>Davanın temel delilleri </h3>
<p>Öncelikle, <b>“henüz dosyaya sunulmamış” </b>olan <b>“dijital veriler”</b>le ilgili kısa bir hatırlatma yaparak, bunların neden <b>“<i>Oda TV</i> davası iddianamesinin ciddi delillere dayanıp dayanmadığını ortaya koyacak önemde”</b> olduğunu göstermeye çalışacağım...<br/><br/><i>Oda TV </i>iddianamesi açıklandığında peş peşe kaleme aldığım üç yazıda da (20, 23 ve 27 Eylül 2011) ifade etmeye çalıştığım gibi, iddianamede sanıklara yönelik suçlamalarla ilgili en önemli <b>“delil”</b>ler, <i>Oda TV</i> bilgisayarlarından <b>“elde edildiği”</b> açıklanan bazı dijital dosyalar ve e-postalardı.</p>
<p>İddianameye göre, bu <b>“delil”</b>lerin en önemlisi sayılması gereken <b><i>Ulusal Medya 2010</i></b> adlı dijital Ergenekon belgesi, Ergenekon’un propaganda faaliyetlerini düzenliyordu. Belgede şöyle deniyordu: <b>“Operasyon sürecini yürüten kurumlara mensup olup tezlerimize ve faaliyetlerimize destek veren, kamuoyunun yakından tanıdığı ve güvendiği kişilere, Ergenekon ve benzeri davaların tertip olduğu yönünde açıklama ve yayın yaptırılması için bilgi, belge ve teknik destek sağlanmalıdır.” </b></p>
<p>İddianamede devamla, yine <i>Oda TV</i> bilgisayarlarından <b>“elde edilen”</b> bazı kitap ve kitap taslaklarının, <i>Ulusal Medya 2010</i> adlı dijital belgede tarif edilen içeriklerle uyum içinde olduğu gösterilmeye çalışılıyor, buradan da <i>Oda TV</i>’nin Ergenekon’un medya yapılanmasının bir parçası, bir propaganda aracı olduğu sonucuna varılıyordu.</p>
<h3><br/>O dijital belgeler “virüs”se... </h3>
<p>Aslında <i>Oda TV </i>iddianamesindeki temel iddianın ve temel <b>“delil”</b>lerin yukarıda anlatmaya çalıştığım çerçeve içinde şekilleneceği daha <i>Oda TV</i>’ye polis baskınının gerçekleştirilmesinden kısa bir süre sonra ortaya çıkmıştı. Çünkü baskından hemen sonra bu belgeler basına sızdırılmıştı...</p>
<p>Fakat sanıkların itirazı da gecikmedi. Sanıklar ve sanık avukatları neredeyse eşanlı olarak, sözü edilen dijital dosyaların, dijital kitap ve kitap taslaklarının virüsle <i>Oda TV</i> bilgisayarlarına gönderildiğini savunmaya başladılar.</p>
<p>İddianame açıklanınca, esas meselenin bu dijital belgeler olduğu teyit edilmiş oldu: Başta <b>Soner Yalçın</b> olmak üzere <i>Oda TV</i> çalışanlarının gözaltına alınmasından (Şubat 2011) yedi ay sonra (Eylül 2011) açıklanan ve mahkemece kabul edilen iddianamede, savcıların iddialarını esasen <i>Oda TV</i> bilgisayarlarından <b>“elde edildiği”</b> söylenen bu dijital belgelere dayandırdıkları görüldü.
                                    	<br/><br/>
<a class="lnk2" href="/web/20120902013909/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-oda-tv-davasi-ve-tubitak-raporu.htm), [web.archive.org (arşiv bağlantısı)](http://web.archive.org/web/20120902013909/http://www.taraf.com.tr:80/alper-gormus/makale-oda-tv-davasi-ve-tubitak-raporu.htm)
