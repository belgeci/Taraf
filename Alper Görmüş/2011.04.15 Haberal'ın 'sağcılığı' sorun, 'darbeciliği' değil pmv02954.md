# Haberal’ın ‘sağcılığı’ sorun, ‘darbeciliği’ değil

*Alper Görmüş 15.04.2011*

<div class="yazi"><p>Lapsus, Latincede <strong>“yanlış”,</strong> <strong>“hata”</strong> anlamına gelen bir sözcük... Günümüz gündelik dillerinde <strong>“dil sürçmesinden kaynaklanan yanlışları ve hataları”,</strong> psikolojide ise <strong>“bilinçaltının neden olduğu reflekssel şaşırmaları” </strong>karşılıyor. (Ekşi Sözlük’ten “diyetkolabussuzlimonsuzlutfen”e teşekkürler...)</p>
<p>Bense lapsus ya da dil sürçmesini, <strong>“beynin gizlemeye çalıştığını dilin fâş etmesi”</strong> diye tanımlıyorum ve kendi tanımıma vurduğumda, <strong>Kemal Kılıçdaroğlu</strong>’nun, Ergenekon sanıklarının partisinden aday gösterilmelerini savunurken sarf ettiği cümleyi, siyaset dünyasında kolay kolay aşılamayacak muhteşemlikte bir lapsus olarak değerlendiriyorum: “Bunlar hayali ihracatçı, ihaleye fesat karıştıran, şu veya bu kişinin yandaşı olanlar değil. Düşünceleriyle, kalemleriyle çaba harcayan, ülkeye katkı veren insanlardır.”</p>
<p>Bu sözler üzerine <strong>Ahmet Altan</strong> haklı olarak şöyle yazdı (13 nisan):</p>
<p>“Hayali ihracat sanığı olsa Haberal’ı aday yapmayacaktı. Niye? Çünkü ‘yüz kızartıcı’ bir suçtan ‘sanık’ olan biri CHP’ye yakışmazdı. Ama ‘darbe hazırlamak, bu amaçla insanları öldürtmek, suikastlar düzenlemek, çete oluşturmak’ suçundan ‘sanık’ olan biri CHP’ye yakışırdı.</p>
<p>“Haberal belki suçlu değildir. Ama ‘hayali ihracattan’ sanık olsaydı suçlu olup olmadığına bakmadan onu listeye almayacaklardı. Demek ki önemli olan ‘suçlu’ olup olmaması değil, ‘sanık’ olması. ‘Darbeciliği’ yüz kızartıcı bir suç olarak görmüyor Kılıçdaroğlu. Bir siyasi partinin lideri ama kafası ‘generallerin’ kafasından milim farklı değil. Generaller de, ‘darbe sanıklarını’ resmen ziyaret etmişlerdi. Onların ‘sanık’ olduğu suçu ‘yüz kızartıcı’ bulmuyorlardı çünkü.”</p>
<p>Hatırlayacaksınız, Ahmet Altan Hasdal Cezaevi’ne gerçekleştirilen bu ziyaret üzerine de bir yazı yazmış, bunun, komutanların darbeciliği ?dilleri ne söylerse söylesin- suç olarak görmediklerinin kanıtı olduğunu söylemişti.</p>
<p>Altan’ın, iddiasını temellendirmeye çalışırken başvurduğu örnek ve akıl yürütme de şöyleydi:</p>
<p>“Eğer Hasdal Cezaevi’nde yatan generaller ‘zimmete para geçirmek’ suçundan sanık olsalardı, Genelkurmay Başkanı bütün Kuvvet Komutanlarıyla birlikte onları ziyarete gider miydi? Gitmezdi.”</p>
<p>Paralel bir örneğe ve paralel bir akıl yürütmeye, Hasdal ziyaretinden yedi-sekiz ay önce yaşanmış bir başka <strong>“vaka”</strong> üzerine ben de başvurmuş, bunu da <strong>“28 şubatta Hasdal sivillerin ziyaretine açılsa”</strong> (25 Şubat 2011) başlıklı yazımda bir daha hatırlatmıştım:</p>
<p>“(Ağustos 2010’daki) Askerî Şûra’da hükümet, kendisine karşı ‘kara propaganda’ yapmak üzere kurulmuş internet sitelerinin bir numaralı sorumlusu 1. Ordu Komutanı Hasan Iğsız’ın Kara Kuvvetleri Komutanlığı’na atanmasını veto etmişti. Ortada bir tartışma falan yoktu, Iğsız’ın sorumluluğu ‘ıslak imza’sıyla sabitti.
                                    	<br/><br/>
<a class="lnk2" href="/web/20111123161327/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123161327/http://taraf.com.tr/alper-gormus/makale-haberal-in-sagciligi-sorun-darbeciligi-degil.htm)
