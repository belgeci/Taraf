# Ergenekon çalışıyor!

*Alper Görmüş 26.04.2011*

<div class="yazi"><p>Ergenekon sanıklarının <b>Cumhuriyet Halk Partisi</b>’nden (CHP) aday olmalarını sağlayan sürecin iki ayak üzerinde yükseldiğini söylemiştim. Bunlardan biri, Ergenekoncu zihniyetin parti içindeki uzantısıydı... Adaylıklara parti tabanından ciddi bir tepki gelmemesi, bu <b>“uzantı”</b>nın epeyce kök saldığını bir kez daha gösterdi hepimize...</p>
<p>İşin bu yanı üzerinde önceki hafta durmuştum zaten. Sıra, bununla paralel biçimde hareket eden <b>“dışsal inisiyatif”</b>e gelmişti. Onu ele almaya cuma günkü <b>“SD, MH, MÖ, ÖÖ...” </b>başlıklı yazıyla başlamıştım, bugün nihayetlendireceğim.</p>
<p>Cuma günkü yazının başlığının da imâ ettiği gibi, Ergenekon’un CHP üzerindeki çalışmasını, açılımları <b>Süleyman Demirel, Mehmet Haberal, Mustafa Özkan </b>ve<b> Özden Örnek </b>olan isimler üzerinden yapmaya niyetlenmiştim.</p>
<p>Ne var ki aradan geçen zamanda bu listenin çok önemli iki eksikle malûl olduğunu anladım: <b>SA (Sinan Aygün)</b> ve <b>TT (Turhan Tayan)</b>. Hatta <b>“sağ”</b>dan CHP listelerine giren bu iki ismin, <b>“CHP’ye Ergenekon hamlesi”</b> çerçevesinde çok daha anlamlı olduğunu düşünüyorum. </p>
<p>Bu noktada, Turhan Tayan’ın Ergenekon davasıyla bir ilgisinin bulunmadığını bana hatırlatacak olan okurlar için küçük bir hatırlatmada bulunmak isterim (söyleyeceklerim, Turhan Tayan’ın yanı sıra Süleyman Demirel ve Mustafa Özkan için de geçerlidir): </p>
<p>Ergenekon zihniyeti kavramını, vesayetçi (gerektiğinde darbeci) bir siyasi anlayış ve pratiğin neş’et ettiği düşünce iklimi anlamında kullandığımı daha önce yazmıştım. Bu cümleden olmak üzere, Ergenekon şebekesiyle hiçbir örgütsel bağı olmamış, onun kriminal faaliyetlerine hiçbir biçimde katılmamış, dolayısıyla yasal bir suçlamaya maruz kalmamış ve kalmaması gereken; fakat oynadıkları rol itibarıyla Ergenekonculuğun zihnî temelinin oluşumuna katkı sunan kimi siyasi-medyatik-toplumsal aktörler de mutlaka genel analizin içine alınmalıdır.</p>
<p><b><br/>Aygün ve Tayan’ın önemi</b></p>
<p>Cuma günkü yazımda <b>Balbay, Haberal, Cihaner</b> gibi isimlerle ilgili olarak <b>“Orada doğal tabanları var ve o tabanın zorlamasıyla, bir anlamda ‘hak ederek’ giriyorlar CHP’ye” </b>demiştim. </p>
<p>Fakat <b>Sinan Aygün</b> ve <b>Turhan Tayan</b> tabanın kucak açtığı bu isimlerle aynı kategoride yer almıyorlar. Önceki üçlüden farklı olarak tabandan bu kişilere yönelik <b>“illa ki isteriz” </b>kampanyası açılmadığı gibi, tam tersine, bu isimler tabandan gizlendi ve son anda karamboldan aday yapıldılar. </p>
<p>Bu isimlerin eski Cumhurbaşkanı Süleyman Demirel tarafından empoze edildiğine dair kamuoyunda geniş bir kanaat oluşmuş durumda, zaten Demirel de güçlü bir biçimde yalanlamadı bunu.</p>
<p>Sinan Aygün bir Ergenekon sanığı, o nedenle onunla ilgili fazla söze gerek yok.
                                    	<br/><br/>
<a class="lnk2" href="/web/20111123162814/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123162814/http://taraf.com.tr/alper-gormus/makale-ergenekon-calisiyor.htm)
