# Gazetecilik ve öfke...

*Alper Görmüş 19.07.2011*

<div class="yazi"><p>Perşembe günü piyasaya çıkacak olan <i>Aktüel</i> dergisi için bir <b>Mehmet Ali Birand</b> portresi yazdım. Bu amaçla, onunla yapılmış çok sayıda söyleşi okudum. Onlardan birinde Birand, kendisini mesleğe kazandıran, hayatta en çok sevdiği ve saydığı insanlardan biri olan <b>Abdi İpekçi’nin katili Mehmet Ali Ağca ile ilk söyleşi</b>sini anlatıyordu... </p>
<p><b><br/>“O söyleşide ne hissettiniz”</b> sorusuna cevabı şöyleydi Birand’ın:</p>
<p><b><br/>“Boğazına sarılabilirdim. Ama doğrusunu söyleyeyim, hiçbir şey hissetmedim. İş olarak gördüm. Ona hislerimle değil, ‘Abdi İpekçi’yi niye vurdu?’, onu öğrenmek için soru sordum. Yani gazetecilik merakım daha ağır bastı...”</b></p>
<p>Birand’ın sözleri, gazeteciliğin, öfkeyle birlikte yürütülebilecek bir meslek olmadığını çok güzel anlatıyor. </p>
<p>Geçtiğimiz hafta Diyarbakır’ın Silvan ilçesindeki çatışmada hayatını kaybeden 13 askerle ilgili olarak gazeteler, birkaç istisna dışında siyasetçilerin ve kamuoyunun öfkesini yansıtmakla yetindiler... Hiç kuşkusuz bu da bir görev... Fakat gazetecilerin aynı öfkeyi aynı biçimiyle paylaşmaları durumunda, asıl görevleri olan <b>“ne oldu” </b>ve <b>“niçin oldu”</b> sorularının cevabını vermede yetersiz kalacakları da muhakkak. Çünkü öfke sakin düşünmenin, nüanslı düşünmenin can düşmanıdır. </p>
<p>Çatışma, savaş gibi olayları aktarmakla görevli gazeteciler için kullanılan <b>“Gazeteci, savaşların savaşmayan tarafıdır” </b>sözü boşuna söylenmemiştir.</p>
<p><b><br/>Gazeteci, siyasetçi gibi öfkelenirse...</b></p>
<p>2008’in sonbaharında, İmralı’da yatmakta olan Abdullah Öcalan’a şiddet uygulandığı ve saçlarının kazıtıldığı iddialarıyla birlikte yalnız Güneydoğu’da değil, Türkiye’nin her yerinde büyük şiddet olayları patlak verdi. O günlerde gazeteler sadece bu şiddet olaylarını yansıtıyorlar, bu da öfkeyi büyüterek çatışmayı daha da körüklüyordu.</p>
<p>O günlerde, <b>Barış gazeteciliğinin önde gelen isimleri Annabel McGoldrick ve Jake Lynch</b>’in, çatışmayı sürdürmeyi değil, barışı isteyen ve ona odaklanan gazeteciler için yazdıkları 17 maddelik kılavuzdaki bazı maddeleri hatırlatmıştım.</p>
<p>O maddelerden birinde şöyle deniyordu:</p>
<p><i><br/>“Bir çatışmayı sadece iki tarafın çatışması gibi göstermekten kaçının. Çünkü, iki tarafın çatışması gibi gösterildiğinde bunun mantıksal sonucu birinin kazanması ve diğerinin kaybetmesidir. Barış yanlısı bir gazetecinin yapması gereken, iki tarafı farklı amaçlar peşinde koşan pek çok küçük gruba ayırarak, yaratıcı çözümlere kapı aralamaktır.”</i></p>
<p>Başbakan Erdoğan’ın, <b>“Bir dedikleri bir dediklerini tutmuyor, o nedenle artık ne dediklerine bakmayacağız” </b>mealindeki topyekûncu sert sözleri, siyasetçi pozisyonundan bir nebze anlaşılabilir. Çünkü kamuoyunun bu ölçüde hassas olduğu koşullarda, ondan, bu eylemin PKK içinde, Öcalan’ın aldığı barış inisiyatifini torpillemek isteyen birilerinin işi olma ihtimalinden söz etmesini bekleyemeyiz.
                                    	<br/><br/>
<a class="lnk2" href="/web/20111214091130/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-gazetecilik-ve-ofke.htm), [web.archive.org (arşiv bağlantısı)](http://web.archive.org/web/20111214091130/http://www.taraf.com.tr:80/alper-gormus/makale-gazetecilik-ve-ofke.htm)
