# Sivil itaatsizlik herkesi neden gerdi

*Alper Görmüş 12.04.2011*

<div class="yazi"><p>Mısır’da diktatörlüğe karşı geliştirilen özgün direniş pratiğinin, hak mücadelesi içinde bulunan bütün halklara, bu arada Türkiye Kürtlerine de ilham kaynağı olmasının kaçınılmazlığı üzerinde duruyordum...</p>
<p>Bu kaçınılmazlığı algılamayan, ya da belki <b>“eşeğin aklına karpuz kabuğu getirmeyelim” </b>uyanıklığıyla algılamamış gibi davranan medyanın, Güneydoğu’da başlayan <b>“sivil itaatsizlik”</b> karşısında nasıl şaşırdığını, nasıl paralize olduğunu geçen yazıda (8 nisan) ele almıştım.</p>
<p>Bugün ise, sivil itaatsizliğin hükümeti, devleti ve muhafazakâr basını paralize etmesi üzerinde duracağım. Bu kesimlerin, sivil itaatsizlik eylemlerine PKK’nın şiddet eylemlerinden bile daha büyük tepki göstermiş olması, üzerinde dikkatle durulması gereken bir nokta olarak çıkıyor karşımıza...</p>
<p>Madalyonun öbür tarafında ise, sivil itaatsizliğin, birinci günde <b>Ahmet Türk</b>’ün dillendirdiği çerçevenin dışına taşma temayülü göstermesi var. Türk, <b>“Panzerler bizi ezseler dahi hiçbir eyleme karşılık vermeyeceğiz” </b>demişti ama, işler tam öyle gitmedi. O kadar ki, geçtiğimiz hafta <b>Abdullah Öcalan</b> devreye girmek ve <b>“Taşa sopaya gerek yok” </b>demek zorunda kaldı. </p>
<p>Yani, siyasi mücadeleyi <b>“şiddetsiz” </b>götürme konusu, <b>“yüz yıllık şiddet”</b>in coğrafyasında o kadar da kolay bir şey değil. Sivil itaatsizlik, Ahmet Türk’ün başta çizdiği çerçevede kalsa, hükümet ve devlet asıl o zaman ne yapacaklarını şaşıracaklardı ama, olmuyor işte. </p>
<p>Bu <b>“olmama”</b> halinde, devletin, nasıl mücadele edeceğini bilmediği pasif direnişi çığırından çıkartıp, nasıl mücadele edeceğini çok iyi bildiği aktif saldırı haline getirebilmek için giriştiği kışkırtıcılığın da rolü var.</p>
<p>Demek ki hadisenin gerçek bir tablosuna ulaşabilmek için hem asıl özne olan Kürtlere ve onun politik temsilcilerine hem de kendisine karşı <b>“itaatsizliğe” </b>girişilen devlete ve hükümete bakmak gerekir. </p>
<p><strong>Hükümet, muhafazakâr medya ve Mısır</strong></p>
<p>Abdullah Öcalan Kürtlere <b>“Mısır”</b>ı ilk olarak 4 şubatta hatırlattı: <b>“Diyarbakır’da halk, Mısır’daki gibi günlerce sokaklardan ayrılmazsa, taleplerini dile getirirse, işte o zaman barış gelir, bakın bakalım o zaman AKP kalır mı kalmaz mı, işte o zaman Erdoğan’ın kendisi bu sorunun çözümünü talep edecektir.”</b></p>
<p>Bu çıkış hükümet, devlet ve muhafazakâr medya çevrelerinde önce duymazlıktan gelindi... Sivil itaatsizlik fiilen başladığında ise işaret fişeğini Öcalan’ın attığı keşfediliverdi ve eylemler o hat üzerinden itibarsızlaştırılmaya çalışıldı. </p>
<p>Başbakan Erdoğan da <b>“Bu sivil itaatsizlik değil, sivil iradesizliktir”</b> sözleriyle, işin kaynağını fâş etmek istemişti. Fakat sorun şuradaydı ki, sivil itaatsizliğe katılan Kürtler, bunu kendi iradeleriyle değil de Öcalan’ın iradesiyle yapmış olmaktan yüksünecek insanlar değildi. <b>“Öcalan’ın iradesi irademizdir” </b>diyen ve bu beyanı imzalayan milyonlarca Kürt olduğunu hepimiz biliyoruz.
                                    	<br/><br/>
<a class="lnk2" href="/web/20111123161359/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123161359/http://taraf.com.tr/alper-gormus/makale-sivil-itaatsizlik-herkesi-neden-gerdi.htm)
