# Balyoz çelişkileri: Bir ihtimal daha var (3)

*Alper Görmüş 17.04.2012*

<div class="yazi"><p>Bu dizinin ilk iki yazısında, <b>Balyoz</b> davasındaki meşhur 11 No’lu CD’deki zamanlama çelişkilerinin bir istihbarat yanıltmacası olabileceğini öne sürmüş, şöyle demiştim:<br/><br/><i>“11 No’lu CD darbecilerin öz malıdır. Darbenin hafızasını her daim taze tutmak için CD’deki dosyalarda yer alan bilgileri sürekli güncelliyorlardı. Yeni bir bilgi girdiklerinde ise bilgisayarın tarihini bir istihbarata karşı koyma tekniği çerçevesinde manuel olarak eskiye ayarlıyorlardı. Ki böylece, ola ki belgeler deşifre olduğunda, ‘zamanlama çelişkileri’ni öne sürerek ‘her şey sahte, her şey senaryo’ iddiasını öne sürebilsinler...”</i></p>
<p>İddiamın meşruiyetini esasen, <i>Taraf</i>’a ulaştırılan belgeler arasında yer alan 11 No’lu CD’nin kopyasının (1 No’lu CD) Gölcük’teki İstihbarat Şubesi’nin döşemelerinin altındaki gizli bölmede bulunmuş olmasından aldığını söylemiştim. </p>
<p>Fakat bu iddiayı öne sürerken dayandığım bir başka meşruiyet kaynağım daha var: 11 No’lu CD’deki <b>“zamanlama çelişkileri”</b>nin zorunlu olarak <b>“çete”</b>yi ve <b>“sonradan üretilmiş deliller”</b>i işaret ettiğine dair iddianın taşıdığı zayıflıklar... </p>
<p>Şimdi sıra onlara geldi.<br/> </p>
<h3><br/>Zamanlama çelişkilerine neden hep “listeler”de rastlanıyor?</h3>
<p>İddianın zayıf yanlarından biri şu: Bu türden zamanlama çelişkileri hep Türk Silahlı Kuvvetleri’nde (TSK) zaten tutulan ve sürekli olarak güncellenen birtakım listelerde bulunuyor. Öyle olunca da, zamanlama çelişkilerini <b>“Darbenin hafızasını sürekli taze tutmak için TSK’da üretilen listelerin güncellenmesiyle”</b> açıklayanların elleri güçleniyor. </p>
<p>Oysa bu çelişkiler, davanın delilleri arasında yer alan birtakım <b>“düz” </b>metinlerde de gösterilebilseydi, onlara dayanarak <b>“çete”</b> suçlamasında bulunmak çok daha ikna edici olabilirdi.</p>
<p>Aslında <b>“zamanlama çelişkileri”</b>nde böyle bir dönem de yaşadık... Özellikle, Balyoz darbe girişiminin temel belgesi sayılan <b>“Balyoz Güvenlik Harekât Planı”</b>ndaki<b> (BGHP)</b> kimi zamanlama çelişkileri, o dönemde bazı gazetecileri çok heyecanlandırmıştı. </p>
<p>BGHP’nin içinde zamanlama çelişkisi bulmak ve böylece onun <b>“sonradan üretilmiş”</b> olduğunu <b>“ispatlamak”</b> amacıyla gerçekleştirilen kazı çalışmasından devşirilen argümanlar önce <b>Pınar Doğan</b> ve <b>Dani Rodrik</b>’in bloglarında, ardından birlikte kaleme aldıkları <b><i>Balyoz</i></b> adlı kitapta ve nihayet bazı köşe yazarlarının <b>“vay</b> <b>canına!”</b> efektli yazılarında yer aldı.</p>
<p>Bu çelişkilerin içinde <b>“en güçlüler” </b>olarak sivrilen ikisi gazetelerin ve köşe yazarlarının gözdesiydi. Ben, o günlerde kaleme aldığım yazılarda ikisinin de geçersizliğini göstermiştim. Zaten uzun bir zaman önce BGHP içinde <b>“zamanlama çelişkisi” </b>bulma çabasından vazgeçildi ve TSK’da sürekli olarak tutulup güncellendiğini bildiğimiz <b>“listeler”</b>deki zamanlama çelişkileri üzerine yoğunlaşıldı.<br/></p>
<p></p>
<h3><br/>BGHP’deki zamanlama çelişkileri...</h3>
<p>Balyoz darbe planının temel belgesinde yer alan ve bir zamanlar üzerinde fırtınalar kopartılan iki <b>“büyük” </b>zamanlama çelişkisinin ne olduğunu hatırlayalım.
                                    	<br/><br/>
<a class="lnk2" href="/web/20120902014302/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-balyoz-celiskileri-bir-ihtimal-daha-var-3.htm), [web.archive.org (arşiv bağlantısı)](http://web.archive.org/web/20120902014302/http://www.taraf.com.tr:80/alper-gormus/makale-balyoz-celiskileri-bir-ihtimal-daha-var-3.htm)
