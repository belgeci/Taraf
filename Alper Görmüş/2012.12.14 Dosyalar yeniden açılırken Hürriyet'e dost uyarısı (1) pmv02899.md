# Dosyalar yeniden açılırken Hürriyet’e dost uyarısı (1)

*Alper Görmüş 14.12.2012*

<div class="yazi"><p>1999’da <i>Aktüel </i>dergisinde yeterince temellendirdiğimi düşündüğüm bir iddia ortaya atmış, <b>Ahmet Taner Kışlalı</b>’nın <b>“dost kuvvetler”</b> tarafından öldürülmüş (21 Ekim 1999) olabileceğini öne sürmüştüm... Ne var ki, sonraki yıllar içinde her fırsatta ve her yeni bulguda bir daha dile getirdiğim iddiam meslektaşlar arasında hiçbir yankıya yol açmamış, ben de konuyu 2008’de son kez ele aldığım bir yazımın başlığında doğrudan doğruya onlara seslenmiştim: <b>“Meslektaşlara çağrı... Ya saçmaladığımı gösterin ya siz de bir şey söyleyin!”</b></p>
<p>Yakınmamın yazı içindeki uzun versiyonu da şöyleydi:<br/><br/><b>“Dokuz yıldır kendi kendime konuşup durdum, bana ne ‘saçmalıyorsun’ dediniz, ne de ‘adam haklı olabilir’ dediniz. Artık sizden resmen talep ediyorum: Ya saçmaladığımı gösterin ya siz de bir şey söyleyin.”</b></p>
<p>Yok, sonrasında da bir şey olmadı, <b>“sessizlik”</b> bozulmadı.</p>
<p>Sessizlik bozulmadı, ben yine bozuldum ama böyle bir tavrı yine de kabul edilebilir buluyorum: Neticede iddianın muhatabı onlar değil, ister girerler topa, isterlerse de girmezler...</p>
<p>Fakat kendimce iyi temellendirdiğimi düşündüğüm bir iddiayı doğrudan doğruya bir kişi ya da kurumla bağlantılı olarak öne sürmüşsem, buna mukabil o kişi ya da kurum hiçbir şey söylemeyip kulağının üstüne yatmışsa, işte o zaman çığlık çığlığa bağırasım geliyor: <b>“Kardeşim, ya saçmaladığımı göster ya sen de bir şey söyle!”</b></p>
<p>Bu duyguyu bana en yoğun biçimde, bundan dört yıl önce kaleme aldığım bir yazı dizisini <b>“sükût suikastı”</b>na maruz bırakan <b><i>Hürriyet</i></b> gazetesi yaşatmıştı...<br/><br/><br/><b><i></i></b></p>
<h3>Hürriyet’in “laik aydın cinayeti” dezenformasyonları</h3>
<p><b><br/></b>O yazı dizisinde, <b>“irtica”</b>ya fatura edilen üç <b>“laik aydın”</b> cinayetinde (<b>Uğur</b> <b>Mumcu</b>, <b>Ahmet Taner Kışlalı</b>, <b>Necip Hablemitoğlu</b>), fatura adresinin <b>“devlet”</b> olabileceğine dair güçlü işaretlerin ortaya çıktığı üç kritik anda, <i>Hürriyet</i>’in manşetinden kamuoyunun üzerine boca edilen üç kritik <b>“haber”</b>i ele alıyordum... İddiam ise hayli ağırdı: <i>Hürriyet</i>’in <b>“devlet dezenformasyonu”</b>na geldiğini öne sürüyordum.</p>
<p>Fakat dediğim gibi, o zaman da kendi kendime konuşmuş, <i>Hürriyet</i>’çiler sessizliklerini bozmayarak beni bir kez daha yenilgiye uğratmışlardı... </p>
<p>Yenilen pehlivan güreşe doymazmış ya; işte aradan dört yıl geçti ve ben o yazıları <i>Hürriyet</i>’e bir daha hatırlatıp <b>“bir şey söyleyin” </b>demeye karar verdim. <i>Hürriyet</i>’çiler yine sessiz kalıp mindere yapıştırırlarsa beni, işte buraya yazıyorum, ilk fırsatta bu can sıkıcı yazıları onlara tekrar hatırlatacağım.
                                    	<br/><br/>
<a class="lnk2" href="/web/20121217030526/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-dosyalar-yeniden-acilirken-hurriyet-e-dost.htm), [web.archive.org (arşiv bağlantısı)](http://web.archive.org/web/20121217030526/http://www.taraf.com.tr:80/alper-gormus/makale-dosyalar-yeniden-acilirken-hurriyet-e-dost.htm)
