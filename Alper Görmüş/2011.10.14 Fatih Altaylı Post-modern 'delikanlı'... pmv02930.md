# Fatih Altaylı: Post-modern ‘delikanlı’... 

*Alper Görmüş 14.10.2011*

<div class="yazi"><p><i>Sırtına bıçağı yemiş ölü bir kadının fotoğrafını gazetesinin tepesine basmasını savunurken gösterdiği gerekçelerin zerresine bile inanmadım: Sembol olsunmuş! Zihinlere kazınsınmış!.. <br/><br/></i><i>Sanırsınız dünyadaki hiçbir gazete yöneticisinin eline bir<b> “sembol fotoğraf”</b> geçmemiş! Ya da geçmiş de hiçbirinin aklına öyle bir fotoğrafı gazetesinin tepesine mıhlamak gelmemiş! Ya da gelmiş de, hiçbiri Fatih Altaylı kadar <b>“cesur”</b> olamamış!<br/><br/></i><i>İki yıl kadar önce </i>Yeni Aktüel<i> dergisi için yazdığım Fatih Altaylı portresinde onu şöyle anlatmıştım:<br/><br/></i><b><i>“Başarısı şurada: Zekâsını hep ‘ne yaparsam ilerlerim’ üzerinde yoğunlaştırıyor ve bu yolda ulaştığı keşiflerin çoğu ‘işliyor’. Bunlardan biri, benim ‘post-modern delikanlılık’ dediğim şey: İnsanların duymak istediğini söyle, yapmasan da olur!”<br/><br/></i></b><i>Biri de şu: Sonuçları ne olursa olsun, seni gündemde tutacak, hakkında konuşturacak her şey iyidir!.. Varsın yediğin halt nedeniyle ülken savaşın eşiğine gelsin, varsın yediğin başka bir halt nedeniyle bütün bir ülke toplu travma geçirsin!..<br/><br/></i><i>Büyük kişisel ihtirasları gizlemek için büyük ve yüce gerekçeler gerekir... Fatih Altaylı, büyük kişisel ihtiraslarına büyük ve yüce gerekçeler bulmada ustalaşmış bir adam! O kadar ustalaşmış ki, galiba bulduğu gerekçelere kendisini de inandırabiliyor!<br/><br/></i><b><i>“Kadına şiddeti herkesin gözünün içine sokmak istedim” </i></b><i>gerekçesiyle meşrulaştırmaya çalıştığı son haltını vesile bilerek, iki yıl önce kaleme aldığım Altaylı portresini bir kez de </i>Taraf<i> okurlarının dikkatine sunuyorum... Lütfen, onun geçmişte yazdığı, benim burada hatırlattığım ve dünyanın her yerinde <b>“kadına karşı şiddet”</b> anlamına gelecek satırlara özellikle dikkat edin... <br/><br/></i>***<br/><br/>Büyük Fransız romancı Balzac insanları kişilerle, olaylarla veya fikirlerle uğraşmalarına bakarak üç mertebeye ayırırmış... Biz gazeteciler, niye gizleyelim, <b>“tarihin müsveddecileri” </b>olarak fikirlerden çok olaylarla ilgileniriz ve bu yönümüzle Balzac’ın tanımladığı üç mertebenin <b>“vasatlar”</b> bölümünde yer alırız. Fakat aramızdan bazılarını, olaylarla uğraşmanın vasatlığı dahi kesmez; ruhlarının ihtiyacı onları daha aşağılara, üçüncü mertebeye doğru çeker ve ancak orada rahat ederler.</p>
<p>Geçenlerde <i>Habertürk</i>’teki <b>“Tarihin Arka Odası”</b> adlı programda <b>Fatih Altaylı</b> ve <b>Murat Bardakçı</b>’yı izliyordum... Karşılarına, Kurtuluş Savaşı sırasında <b>“hain”</b> olduğu gerekçesiyle linç edilen (aslında linç ettirilen) <b>Ali Kemal </b>hakkında bir kitap yazmış olan <b>Orhan Karaveli</b>’yi almış sohbet ediyorlardı. Karaveli, Ali Kemal’den <b>“daha hain”</b> kimi kuşakdaşlarının Cumhuriyet döneminde itibarlı şahsiyetler olarak yaşayıp gitmelerinde bir haksızlık gördüğünü, Ali Kemal’in bir <b>“günah keçisi”</b> olduğuna inandığını anlatıyordu.</p>
<p>O böyle konuşurken Altaylı araya girip günümüzdeki <b>“başka hainler”</b>e çekti dikkatleri.
                                    	<br/><br/>
<a class="lnk2" href="/web/20111217033027/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-fatih-altayli-post-modern-delikanli.htm), [web.archive.org (arşiv bağlantısı)](http://web.archive.org/web/20111217033027/http://www.taraf.com.tr:80/alper-gormus/makale-fatih-altayli-post-modern-delikanli.htm)
