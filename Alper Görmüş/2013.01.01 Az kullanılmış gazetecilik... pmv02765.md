# Az kullanılmış gazetecilik...

*Alper Görmüş 01.01.2013*

<div class="yazi"><p>Genelkurmay Başkanlığı’nın Ergenekon davasına bakan İstanbul 13. Ağır Ceza Mahkemesi’ne gönderdiği iki hard disk bir naip hâkim tarafından incelendi ve hazırlanan rapor yaklaşık iki hafta önce mahkemeye sunuldu. </p>
<p>Raporun özellikle gazetecileri ilgilendiren bir bölümü büyük bir tartışmaya yol açtı. Raporun bu bölümünün <b>“Bazı Basın Kuruluşlarına Haber Yaptırılması ve Köşe Yazısı Yazdırılması” </b>başlıklı 5. maddesinde 20 gazetecinin adı yer alıyordu.</p>
<p>Raporda adı geçen iki gazeteci (<b>Mehmet Yılmaz</b> ve <b>İsmet Berkan</b>), raporu haberleştiren <i>Zaman</i> gazetesini sert biçimde eleştiren yazılar kaleme aldılar... İki yazar, raporda, <b>Genelkurmay Bilgi Destek Şubesi</b>’nde hazırlanan makalelerin <b>“Genelkurmay’dan gönderildiği anlaşılmayacak biçimde, sahte isimlerle gazetelere iletileceği” </b>açıkça belirtildiği hâlde, <i>Zaman</i>’ın kullandığı <b>“Köşe yazıları</b> <b>Genelkurmay’dan”</b> başlığının, 20 gazeteciyi töhmet altında bıraktığını belirttiler.</p>
<p>Yazarlar, raporda, Bilgi Destek Şubesi’nde hazırlandıktan sonra bir köşe yazarının köşesinde yer alan sadece bir makalenin tesbit edildiğini, onun da sık sık <b>“okur</b> <b>mektupları”</b> yayımlayan <b>Yalçın Bayer</b> olduğunu belirtiyorlar ve <i>Zaman</i>’ın haberini eleştiriyorlardı. </p>
<p>İki yazarın bir itirazı da, raporda 20 gazetecinin yer almasına rağmen <i>Zaman</i>’ın haberinde bunlardan 12’sinin ifşa edilip sekizinin gizlendiğine dairdi. Bu durumda bazı <b>“kullanışlı”</b> gazeteciler, <i>Zaman</i>’ın nezdinde <b>“kullanışlı ama korunması gereken”</b> gazeteciler miydi?</p>
<p>Ben, <i>Zaman</i>’ın haberine yöneltilmiş bu eleştirilerin haklı olduğunu düşünüyorum. Ayrıca, bu türden abartılı gazeteciliklerin, ele alınan konuyu deşmeyi zorlaştırdığı ve tam tersine, konunun kapanmasına hizmet ettiği kanaatindeyim.</p>
<p>Bu örnekte de öyle oldu; konu neredeyse kapanmış durumda.<br/><br/><br/></p>
<h3>Diyelim ki yazılar sahte isimlerle gönderilmiş...</h3>
<p>Oysa ben, Genelkurmay’ın hazırladığı makale ve bilgi notları, Mehmet Yılmaz ve İsmet Berkan’ın itiraz ettiği gibi gazetecilere sahte isimlerle gönderilmiş olsa bile, onların kullanan gazetecilerin tümüyle kusursuz ya da masum olduğunu düşünmüyorum. Bence bu da bir kullanmadır. Belki <b>“az kullanma”</b>dır ama kullanmadır.</p>
<p>Çünkü burası Türkiye, burada <b>“andıç” </b>faciaları yaşandı, bu ülkenin Genelkurmay’ı gazetecileri <b>“TSK yandaşları”</b> ve <b>“TSK karşıtları” </b>diye listeledi... Bu ülkede, <b>“gazeteci kullanma”</b> hevesinin Genelkurmay’da ne kadar yaygın olduğunu hepimiz biliyoruz... Peki, bu durumda, köşe yazarının <b>“hukukçu bir öğretim üyesi”</b> imzasıyla postadan çıkan ve TSK’nın türban konusundaki yaklaşımını bire bir yansıtan bir makaleyi köşesine yapıştırması makul ve masum bir davranış mıdır?</p>
<p>Hayır, hayır, <b>“hukuki müeyyide”</b>den söz etmiyorum, gazetecilerin kendi kendileri için uygun gördükleri <b>“hukuk”</b>tan söz ediyorum.
                                    	<br/><br/>
<a class="lnk2" href="/web/20130103235146/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-az-kullanilmis-gazetecilik.htm), [web.archive.org (arşiv bağlantısı)](http://web.archive.org/web/20130103235146/http://www.taraf.com.tr:80/alper-gormus/makale-az-kullanilmis-gazetecilik.htm)
