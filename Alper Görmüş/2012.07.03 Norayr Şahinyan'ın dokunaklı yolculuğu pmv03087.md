# Norayr Şahinyan’ın dokunaklı yolculuğu

*Alper Görmüş 03.07.2012*

<div class="yazi"><img align="left" alt="Norayr Şahinyan’ın dokunaklı yolculuğu" border="0" src="http://www.taraf.com.tr/fotoraflar/makaleler/norayr-sahinyan-in-dokunakli-yolculugu_8215_orijinal.jpg" style="border-right-width:10px; border-color:#FFFFFF"/><p><i>“Şahinyan’ın büyükdedesi ve kardeşleri, kaçmak zorunda kalacaklarını anladıkları zaman aralarında bir tür anlaşma yapıyorlar. 'Birbirimizden ayrı düşersek, aramızdan eve ulaşan kişi, evin ikinci katındaki küçük odanın duvarına nereye gittiğini mutlaka yazsın' diyorlar. Düşündükleri gibi oluyor, çünkü ayrı düşüyorlar. Sonra eve ulaşan kişi not bırakıyor diğerlerine: '1922’de Nişan Efendi’nin evine geldim. Burada 25 gün kaldım. Şimdi Halep’e gidiyorum. Hoşçakalın dostlar. Bedros’un bu notunu okuyan beni hatırlasın. İmza: Der… YAN.”</i></p>
<p><b><br/>Stephan Norayr Şahinyan</b>, dedelerinin Urfa'daki Ermenilere ait evlerden birinin duvarına tam 90 yıl önce kazıdıkları bu yazıyı görmek için kalkıp Sao Paulo'dan Urfa'ya geldi ve gördü de... <b>“Tehcir”</b>e dair Ermenice yazının bugüne ulaşabilmesinde kimbilir nasıl bir hikmet var... <br/>Kim derdi ki, o yazı binayı Valiliğin kullandığı yıllarda dahi silinmeyip korunacak ve 90 yıl sonra yazıyı yazanların torunlarından biri <b>“ev”</b>e dönüp o yazının önünde ürpererek poz verecek?</p>
<p><i><br/>AGOS</i> gazetesinin son sayısında yer alan <b>“Sao Paulo’dan Urfa’ya bir eve dönüş hikâyesi” </b>başlıklı haber, 1979’da Brezilya'da doğan Şahinyan’ın ecdat topraklarına yaptığı heyecan verici yolculuğu anlatıyor. Hikâyeyi, yolculuğun İstanbul-Urfa-Maraş bölümünde Şahinyan'a eşlik eden <b>Esra</b> <b>Elmas </b>kaleme almış.</p>
<h3><br/>“O yazı asla silinmeyecek”</h3>
<p>Kökleri baba tarafından Urfa’ya ve Maraş’a, anne tarafından ise İskenderun’a dayanan ailenin üçüncü kuşak üyesi olan Norayr Şahinyan bir fotoğrafçı... 2005'te Ermenistan'ı boydan boya dolaşmış. Bir gün sıranın buralara geleceğini o da ailesi de biliyormuş ama birbirlerine hiç itiraf etmemişler bunu. Nihayet o gün geldiğinde de doğal olarak ailesi hiç şaşırmamış.</p>
<p>Aile 1915'te Suriye'ye göçmüş. Beş yıl kadar sonra <b>“buralar düzeldi, gelin”</b> haberleri üzerine geri dönmüşler ama tez zamanda anlamışlar ki düzelen bir şey yok. Onun üzerine 1920'lerin başında bir kez daha ve bu defa kesin olarak göçmüşler Suriye'ye... Suriye'deki hayatları 1960'ların başına kadar sürmüş, ardından da Brezilya'ya göç etmişler.  </p>
<p>Duvardaki yazıyı ilk, Şahinyan'ın 1997'de Urfa'ya gelen babasının kuzeni görmüş. Şahinyan, 1991'de İl Özel İdaresi tarafından satın alınıp (tabii ki bir Türk'ten) restore edilen ve bir süre Valilikçe işletildikten sonra işletmesi özel kesime devredilen <b>Cevahir Konukevi</b>'ne girerken, yazının hâlâ orada olduğu konusunda endişeliymiş. Fakat girince endişesinden kurtulmuş, çünkü yazı tarif edilen duvarda, öylece durmaktaymış.</p>
<p>Norayr Şahinyan, büyükdedeleri <b>Nışan ve Ağacan Der Bedrosyan</b>'ın birlikte yaptıkları konakta, o yazının olduğu odada kalmak istemiş. Şansına, oda boşmuş ve orada kalabilmiş.</p>
<p>Ben, <b>Esra Elmas</b>'tan hikâyenin sözlü versiyonunu da dinledim. Şahinyan'ın yazıyı görünce kapılıp durduramadığı hıçkırıklı ağlamasının yanında haberde geçen <b>“gözyaşlarını tutamadı”</b> kelimeleri pek zayıf kalıyordu.
                                    	<br/><br/>
<a class="lnk2" href="/web/20120903093745/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-norayr-sahinyan-in-dokunakli-yolculugu.htm), [web.archive.org (arşiv bağlantısı)](http://web.archive.org/web/20120903093745/http://www.taraf.com.tr:80/alper-gormus/makale-norayr-sahinyan-in-dokunakli-yolculugu.htm)
