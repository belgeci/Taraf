# Ulusalcılığın ‘sivil’ kanadının anti-Amerikancılığı...

*Alper Görmüş 17.08.2012*

<div class="yazi"><p>Benim bıkmadan, usanmadan takip ettiğim konular var; bunlardan biri de, Türkiye’nin ulusalcılarının taşıdığı <b>“Amerikan yandaşlığı”</b> potansiyeli... İlk bakışta <b>“absürd” </b>bir tını veriyor oluşu, beni, öne sürdüğüm bu iddia konusunda daha da kışkırtıyor. Ulusalcılık gibi, temelini Amerikan karşıtlığının oluşturduğu bir siyasetin <b>“Amerikan muhibliğine”</b> savrulması ihtimali ilk bakışta gerçekten de olacak bir şey gibi görünmüyor. Fakat işin <b>“zâhir”</b>ine değil de <b>“bâtın”</b>ına bakmaya başladığınızda iş değişir. O zaman, <b>“anti-emperyalizm”</b>in bir kabuk olduğunu anlarsınız. Ve ancak o zaman kabuğun altındaki <b>“öz”</b>ü algılayabilirsiniz; bu öz, otoriter-jakoben-laik bir yönetim-iktidar arzusudur. Ve bu <b>“öz”</b>e kim hizmet ederse, ulusalcılık onunla ittifaka hazırdır.</p>
<p>Yukarıdaki paragraf, okuyanlarda bir tür <b>“dejavu”</b> (<b>“daha önce görmüştüm”</b> duygusu) yaratmış olabilir. Böyle hissedenler haklı. Çünkü ne zaman yeni bir vesileyle <b>“Türk ulusalcılığının Amerikan karşıtlığı”</b> mevzuuna dönsem, yazıma, bu türden giriş cümleleriyle başlıyorum. Nitekim yukarıda okuduğunuz paragrafı da, 10 Şubat 2009 tarihli <b>“İlhan Abi’nin rejimine evet diyen bir ABD, ulusalcıların başının tâcıdır” </b>başlıklı yazıma giriş olsun diye yazmışım...</p>
<h3><br/>1 Mart 2003’te askerler ne yapmıştı?</h3>
<p>Geçen salı, eski Genelkurmay Başkanı <b>Hilmi Özkök</b>’ün Ergenekon davasındaki tanıklığı vesilesiyle favori konuma yeniden dönmüştüm. </p>
<p>Hatırlayacaksınız, Özkök tanıklığı sırasında 1 Mart 2003 tarihli Meclis tezkeresine dair sözler sarf etmiş, ardından da <b>Ergenekon</b> ve <b>Balyoz</b>’un <b>“Türk ordusunun milli kanadını tasfiye hareketi” </b>olduğunu öne süren cenah, tezlerini tezkereye bağlamıştı... Bu çevrelere göre, böylece ABD, <b>“1 Mart 2003 tezkeresi sırasında ‘anti-Amerikan’ bir tutum alarak tezkerenin Meclis’ten geçmemesinde önemli bir rol oynayan askerlerden de intikam almış” </b>oluyordu. </p>
<p>Salı günkü yazıda, <b>Darbe Günlükleri</b>’ndeki notlara dayanarak, 2003’te orgeneral olan bütün askerlerin gerçekte <b>“tezkereci”</b> olduklarını, fakat kendilerinin <b>“anti-Amerikan”</b>cılıklarına<b> </b>halel gelmesin diye nasıl tezkere karşıtı bir imaj vermeye çalıştıklarını anlatmıştım.</p>
<p>Bugün de sıra, o yazıda söylediğim gibi, ulusalcılığın <b>“sivil”</b> kanadının anti-Amerikancılığına geldi.</p>
<h3><br/>İlhan Selçuk ve İsrail’in Gazze’ye saldırısı</h3>
<p><b><br/>“Türk ulusalcılarının anti-Amerikancılığı” </b>mevzuunu nasıl çok seviyorsam, bu gizli sevdayı onun simge ismi <b>İlhan Selçuk</b> üzerinden göstermeyi de o kadar çok seviyorum.</p>
<p>Bu çerçevede, İlhan Selçuk’un sağlığında kaleme aldığım iki yazıdan biri, İsrail’in Gazze’yi işgali ve ardından yaşanan <b>“one minute”</b> krizinde Selçuk’un tavrı üzerinde odaklanıyordu.</p>
<p>İlhan Selçuk, İsrail işgaline karşı direnen ve bu özelliğiyle ABD ve İsrail’in bir numaralı düşmanı hâline gelen Hamas’ı destekleyen hükümete ateş püskürüyordu o zamanlar:<br/><br/><i>“(.
                                    	<br/><br/>
<a class="lnk2" href="/web/20121019074937/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20121019074937/http://taraf.com.tr:80/alper-gormus/makale-ulusalciligin-sivil-kanadinin-anti.htm)
