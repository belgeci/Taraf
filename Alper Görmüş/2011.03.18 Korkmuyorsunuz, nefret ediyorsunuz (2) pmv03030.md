# Korkmuyorsunuz, nefret ediyorsunuz (2)

*Alper Görmüş 18.03.2011*

<div class="yazi"><p>Türkiye'de, şaibesiz seçimler sonucunda oluşmuş Adalet ve Kalkınma Partisi (AK Parti) iktidarlarını, <b>“Hitler de Weimar anayasası döneminde seçimle işbaşına gelmişti”</b> diyerek meşruiyet dışı bir olguymuş gibi yansıtmaya çalışan popüler bir metafor var... </p>
<p><i><br/>Taraf</i>'ta, <b>Mithat Sancar</b>'ın bu propaganda sahiplerini eleştiren bir yazısının yayımlandığını hayal meyal hatırlıyordum... İçimden bir ses, <b>“Korkmuyorsunuz, nefret ediyorsunuz” </b>(<i>Taraf</i>, 15 Mart) başlıklı yazımın ikinci bölümünü (bu bölümün, “özünde <b>'nefret'</b>ten<b> </b>ibaret<b> </b>olan duygularını bir <b>'korkunççuluk' </b>oyununa çevirenlerin tarihsel sorumlulukları ve Ergenekon zihniyetinin bu oyundan ne surette yararlandığı üstüne” olacağını söylemiştim) yazmaya başlamadan önce, bu yazıyı mutlaka okumam gerektiğini söylüyordu bana. </p>
<p>Sancar'ın <b>“Balyoz, zamanlama ve Weimar”</b> başlıklı yazısını (<i>Taraf</i>, 28 Ocak 2010) buldum, okudum ve yanılmadığımı anladım... </p>
<p><br/><strong>Weimar-Hitler argümanı “sivil” Ergenekon iktidarına uyar!</strong></p>
<p>Sancar, Weimar-Hitler argümanını, Birinci Ordu Komutanı olduğu dönemde <b>Orgeneral Çetin Doğan</b>'ın da <b>“büyük bir cehtle yaygınlaştırmaya çalıştığını”</b> hatırlattıktan sonra şöyle devam ediyor: </p>
<p><i>“Weimar, esas olarak, demokratik sistemlerde, rejim karşıtı güçlerin demokrasinin imkânlarını istismar ederek iktidarı ele geçirmelerinin bir metaforu olarak kullanılır. (...) Naziler de zaten demokratik parlamenter mekanizmaları kullanarak iktidara geldiler. Bu mantıktan şu sonuç türetilir: Demokrasiyi korumak için, gerektiğinde onu hadım etmek ve hatta askıya almak meşrudur.” </i></p>
<p>Sancar, Almanya'da bu anlayışın köklerinin, 1848 devrimine kadar gittiğini söyleyip hatırlatıyor: <b>“Yenilgiyle sonuçlanan bu 'burjuva demokratik devrimi teşebbüsü' sırasında, devrim karşıtı güçlerin ünlü sloganı şuydu: 'Demokratlara karşı tek çare askerlerdir.'” </b></p>
<p>Eh, Bismarck'ın besleyip büyüttüğü disiplinli, milliyetçi Alman ruhu, <b>“demokratlık”</b>ı tabii ki <b>“rejim karşıtlığı” </b>olarak algılıyordu (bu size tanıdık bir yerleri hatırlatmaya başladı mı?). Buradaki kritik nokta şu: <b>“Sivil” </b>Naziler, özellikle örgütlenmelerinin başlangıcında askerler tarafından açık bir biçimde desteklenmişlerdi.</p>
<p><b><br/>“Öte yandan”</b>, diye devam ediyor Mithat sancar, <b>“Nazilerin iktidar yürüyüşüne eşlik eden güçlü propagandanın temel motifi şöyleydi: 'İç ve dış düşmanlar' tarafından yok edilmek istenen bir millet; onu kurtarmak için de ulusal(cı) bir hükümete dayalı güçlü bir devlet.”</b></p>
<p>Sancar'ın aktardığı bu tablo Türkiye'ye gerçekten de benziyor, fakat 2002-2008 arasının Türkiye'sine benziyor. O dönemde de <b>“İç (AK Parti) ve dış (ABD, Avrupa) düşmanlar tarafından yok edilmek istenen bir millet”</b> tesbitinden ve <b>“onu kurtarmak için de ulusal(cı) bir hükümete dayalı güçlü bir devlet”</b> amacından yola çıkarak iktidarı ele geçirmek isteyenler vardı ve askerler de açıkça onları destekliyorlardı.
                                    	<br/><br/>
<a class="lnk2" href="/web/20111123161103/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123161103/http://taraf.com.tr/alper-gormus/makale-korkmuyorsunuz-nefret-ediyorsunuz-2.htm)
